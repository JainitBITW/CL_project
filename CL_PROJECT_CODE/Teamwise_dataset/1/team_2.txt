लोग और अधिक संसाधन बनाने के लिए प्रकृति का सबसे अच्छा उपयोग तभी कर सकते हैं जब उनके पास ऐसा करने का ज्ञान, कौशल तथा प्रौद्योगिकी उपलब्ध हो।
इसलिए मनुष्य एक विशिष्ट प्रकार का संसाधन है।
अतः, लोग मानव संसाधन हैं।
शिक्षा और स्वास्थ्य, लोगों को बहुमूल्य संसाधन बनाने में मदद करते हैं।
अधिक संसाधनों के निर्माण में समर्थ होने के लिए लोगों के कौशल में सुधार करना मानव संसाधन विकास कहलाता है।
मोना ने एक बुरा स्वप्न देखा।
उसने देखा कि पृथ्वी पर सारा जल सूख गया है और सारे पेड़ कट गए हैं।
वहाँ पर न तो छाया ही थी और न कुछ खाने-पीने के लिए था।
लोग परेशान हो रहे थे और चारों तरफ भोजन और छाया की तलाश में निराश घूम रहे थे।
उसने अपनी माँ को सपने के बारे में बताया।
उसने पूछा, अम्मा क्या यह सच में हो सकता है?
हाँ, अम्मा ने उत्तर दिया। यदि हम नवीकरणीय संसाधनों के प्रति सतर्क नहीं रहते हैं तो वे बहुत ही दुर्लभ हो सकते हैं और अनवीकरणीय संसाधन निश्चय ही समाप्त हो सकते हैं।
राजू ने पूछा, हम इसके लिए क्या कर सकते हैं?
बहुत कुछ, अम्मा ने उत्तर दिया, आप अपने दोस्तों से बात क्यों नहीं करते?
संसाधनों का सतर्कतापूर्वक उपयोग करना और उन्हें नवीकरण के लिए समय देना, संसाधन संरक्षण कहलाता है।
संसाधनों का उपयोग करने की आवश्यकता और भविष्य के लिए उनके संरक्षण में संतुलन बनाए रखना, सततपोषणीय विकास कहलाता है।
संसाधनों के संरक्षण के अनेक तरीके हैं।
प्रत्येक व्यक्ति उपभोग को कम करके वस्तुओं के पुनःचक्रण और पुनः उपयोग द्वारा योगदान दे सकता है।
अन्ततः यह एक विभिन्नता बनाता है क्योंकि सभी जीवन एक-दूसरे से जुडे़ हैं।
उस शाम बच्चों और उनके मित्रों ने पुराने समाचारपत्रों, व्यर्थ वस्त्रों तथा बाँस की डण्डियों से लिफ़ाफ़े और खरीददारी के लिए थैले बनाए।
मोना ने कहा, हम इन वस्तुओं में से कुछ वस्तुएँ उन परिवारों को देंगे जिन्हें हम जानते हैं।
मुस्तफ़ा ने कहा, अपने संसाधनों को बचाना और अपनी पृथ्वी को सजीव रखना यह एक बहुत अच्छा कार्य है।
जेस्सी ने कहा, मैं बहुत ही सतर्क रहूँगी कि कागज़ व्यर्थ न हो।
उसने स्पष्ट किया, कागज़ बनाने के लिए बहुत से पेड़ों को काट दिया जाता है।
मैं ध्यान रखूँगा कि मेरे घर में विद्युत व्यर्थ न हो, मुस्तफ़ा ने ज़ोर से कहा, विद्युत जल और कोयले से मिलती है।
मैं विश्वास दिलाती हूँ कि घर में जल बेकार नहीं होगा।
जल की एक-एक बूँद मूल्यवान है, आशा ने कहा।
बच्चों ने कहा हम सब मिलकर अन्तर ला सकते हैं।
यह कुछ कार्य मोना, राजू और उनके मित्रों ने किए हैं।
आपका क्या विचार है?
आप संसाधन संरक्षण में कैसे मदद करने जा रहे हैं?
हमारी पृथ्वी और इस पर निवास करने वाले लोगों का भविष्य पेड़-पौधों और परितंत्र की सुरक्षा और संरक्षण से जुड़ा है।
अब यह सुनिश्चित करना हमारा कर्त्तव्य हो जाता है कि।
सभी नवीकरणीय संसाधनों के उपयोग सततपोषणीय हैं।
पृथ्वी पर जीवन की विविधता संरक्षित की जाए।
प्राकृतिक पर्यावरणीय तंत्र की हानि को कम-से-कम किया जाए।
निम्नलिखित प्रश्नों के उत्तर दीजिए।
पृथ्वी पर संसाधन असमान रूप से क्यों वितरित हैं?
संसाधन संरक्षण क्या है?
मानव संसाधन महत्त्वपूर्ण क्यों हैं?
सततपोषणीय विकास क्या है?
सही उत्तर पर निशान लगाइए ।
निम्नलिखित में से कौन संसाधन को निर्धारित नहीं करता?
निम्नलिखत में से कौन-सा मानव निर्मित संसाधन है?
अनवीकरणीय संसाधन होते हैं।
ये पंक्तियाँ अकबर के दरबार के नौ रत्नों में से एक, कवि अब्दुर रहीम खानखाना द्वारा लिखी गई थीं।
कवि किस प्रकार के संसाधन की ओर संकेत कर रहा है?
इस संसाधन के समाप्त हो जाने पर क्या होगा?
सोचिए कि आप प्रागैतिहासिक काल में एक ऊँचे हवादार पठार पर रहते हैं।
आप और आपके मित्र तेज पवनों का उपयोग कैसे करेंगे ?
क्या आप पवन को एक संसाधन कह सकते हैं?
अब कल्पना कीजिए कि आप वर्ष 2138 में उसी स्थान पर रह रहे हैं।
क्या आप पवनों का कोई उपयोग कर सकते हैं?
क्या आप बता सकते हैं कि अब पवन एक महत्त्वपूर्ण संसाधन क्यों है?
एक पत्थर, एक पत्ता, एक गत्ता और एक टहनी लीजिए।
सोचिए कि आप इनका उपयोग संसाधन की भाँति किस प्रकार कर सकते हैं?
तंजानिया अफ्रीका के एक छोटे गाँव में, माम्बा पानी लाने के लिए प्रातः शीघ्र उठती है।
उसे बहुत दूर जाना पड़ता है और वह कुछ घंटों के बाद लौटती है।
इसके उपरांत वह घर के कार्यों में अपनी माँ का हाथ बँटाती है और अपने भाइयों की बकरियों की देखभाल में मदद करती है।
उसके पूरे परिवार के पास उनकी छोटी झोंपड़ी के चारों ओर चट्टानी भूमि का एक भाग है।
माम्बा के पिता कठिन परिश्रम के बाद मात्र कुछ मक्का और सेम ही उगा सकते हैं।
फिर भी यह उनके परिवार के साल भर के खाने के लिए पर्याप्त नहीं है।
पीटर न्यूजीलैंड के भेड़ पालन प्रदेश के मध्यवर्ती भाग में रहता है जहाँ उसका परिवार ऊन प्रक्रमण करने का कारखाना चलाता है।
प्रतिदिन जब पीटर स्कूल से लौटता है, वह अपने चाचा को अपनी भेड़ों की देखभाल करते हुए देखता है।
उनका भेड़ों का बाड़ा कुछ दूरी पर पहाड़ियों से लगे हुए एक विस्तृत घास के मैदान पर स्थित है।
वहाँ नवीनतम प्रौद्योगिकी का उपयोग करते हुए एक वैज्ञानिक विधि से इसका प्रबंध किया जाता है।
पीटर का परिवार जैविक कृषि द्वारा सब्जियाँ भी उगाता है।
माम्बा और पीटर विश्व के दो विभिन्न स्थानों में रहते हैं और उनके जीवन व्यतीत करने में बहुत अंतर है।
यह विभिन्नता भूमि की गुणवत्ता, मृदा, जल, प्राकृतिक वनस्पति, प्राणियों और प्रौद्योगिकी के उपयोग की भिन्नता के कारण है।
इन स्थानों का एक-दूसरे से भिन्न होने का मुख्य कारण इस प्रकार के संसाधनों की उपलब्धता है।
सभी महत्त्वपूर्ण प्राकृतिक संसाधनों में भूमि भी शामिल है।
भूपृष्ठ के कुल क्षेत्रफल का लगभग 30 प्रतिशत भाग भूमि है।
यही नहीं इस थोड़े से प्रतिशत के भी सभी भाग आवास योग्य नहीं हैं।
मुख्यतः भूमि और जलवायु के भिन्न-भिन्न लक्षणों के कारण विश्व के विभिन्न भागों में जनसंख्या का वितरण असमान पाया जाता है।
ऊबड़ खाबड़ स्थलाकृति, पर्वतों के तीव्र ढाल, जलाक्रांत संभावित निम्न क्षेत्र, मरुस्थल क्षेत्र एवं सघन वन क्षेत्र सामान्यतः विरल अथवा निर्जन हैं।
उर्वर मैदानों और नदी घाटियों में कृषि के लिए उपयुक्त भूमि उपलब्ध है।
इसलिए, ये स्थान विश्व के सघन बसे क्षेत्र हैं।
भूमि का उपयोग विभिन्न कार्यों के लिए किया जाता है, जैसे कृषि, वानिकी, खनन, सड़कों और उद्योगों की स्थापना।
साधारणतः इसे भूमि उपयोग कहते हैं।
क्या आप माम्बा और पीटर के परिवारों के भूमि उपयोग के विभिन्न तरीकों की सूची बना सकते हैं?
भूमि का उपयोग भौतिक कारकों द्वारा निर्धारित किया जाता है, जैसे स्थलाकृति, मृदा, जलवायु, खनिज और जल की उपलब्धता।
मानवीय कारक जैसे जनसंख्या और प्रौद्योगिकी भी भूमि उपयोग प्रतिरूप के महत्त्वपूर्ण निर्धारक हैं।
स्वामित्व के आधर पर भूमि को निजी भूमि और सामुदायिक भूमि में बाँटा जा सकता है।
निजी भूमि व्यक्तियों के स्वामित्व में होती है जबकि सामुदायिक भूमि समुदाय के स्वामित्व में होती है।
सामान्य रूप से इसका उपयोग समुदाय से संबंधित व्यक्तियों के लिए किया जाता है, जैसे चारा, फलों, नट या औषधीय बूटियों को एकत्रित करना।
इस सामुदायिक भूमि को साझा संपत्ति संसाधन भी कहते हैं।
जनसंख्या और उनकी माँग सदैव बढ़ती रहती है लेकिन भूमि की उपलब्धता सीमित है।
स्थान के अनुसार भूमि की गुणवत्ता में अन्तर होता है।
लोगों ने सामुदायिक भूमि पर व्यापारिक क्षेत्र बनाने, नगरीय क्षेत्रों में घर बनाने और ग्रामीण क्षेत्रों में कृषि योग्य भूमि का विस्तार करने के लिए अनाधिकृत हस्तक्षेप करना शुरू कर दिया है।
आज भूमि उपयोग प्रतिरूप में व्यापक परिवर्तन हमारे समाज में सांस्कृतिक परिवर्तनों को दर्शाते हैं।
वर्तमान में कृषि और निर्माण सम्बन्धी गतिविधियों के प्रसार के कारण निम्नीकरण, भूस्खलन, मृदा अपरदन, मरुस्थलीकरण पर्यावरण के लिए प्रमुख खतरा है।
बढ़ती जनसंख्या तथा इसकी बढ़ती माँगों के कारण वन भूमि और कृषि योग्य भूमि का बड़े पैमाने पर विनाश हुआ है।
इससे इस प्राकृतिक संसाधन के समाप्त होने का डर पैदा हो गया है।
इसीलिए विनाश की वर्तमान दर को अवश्य ही रोकना चाहिए।
वनरोपण, भूमि उद्धार, रासायनिक कीटनाशकों और उर्वरकों के विनियमित उपयोग तथा अतिचारण पर रोक आदि भूमि संरक्षण के लिए प्रयुक्त कुछ सामान्य तरीके हैं।
पृथ्वी के पृष्ठ पर दानेदार कणों के आवरण की पतली परत मृदा कहलाती है।
यह भूमि से निकटता से जुड़ी हुई है।
स्थल रूप मृदा के प्रकार को निर्धारित करते हैं।
मृदा का निर्माण चट्टानों से प्राप्त खनिजों और जैव पदार्थ तथा भूमि पर पाए जाने वाले खनिजों से होता है।
यह अपक्षय की प्रक्रिया के माध्यम से बनती है।
खनिजों और जैव पदार्थों का सही मिश्रण मृदा को उपजाऊ बनाता है।
मृदा निर्माण के मुख्य कारक जनक शैल का स्वरूप और जलवायविक कारक हैं।
मृदा निर्माण के अन्य कारक स्थलाकृति, जैव पदार्थों की भूमिका और मृदा निर्माण के संघटन में लगा समय है।
अलग-अलग स्थानों में ये भिन्न-भिन्न हैं।
मृदा अपरदन और क्षीणता मृदा संसाधन के लिए दो मुख्य खतरे हैं।
मानवीय और प्राकृतिक दोनों ही कारकों से मृदाओं का निम्नीकरण हो सकता है।
मृदा के निम्नीकरण में सहायक कारक वनोन्मूलन, अतिचारण, रासायनिक उर्वरकों और कीटनाशकों का अत्यधिक उपयोग, वर्षा दोहन, भूस्खलन और बाढ़ हैं।
मृदा संरक्षण की कुछ विधियाँ निम्न प्रकार हैं ।
मल्च बनाना पौधों के बीच अनावरित भूमि जैव पदार्थ जैसे प्रवाल से ढक दी जाती है।
इससे मृदा की आर्द्रता रुकी रहती है।
चौड़े, समतल सोपान अथवा वेदिका तीव्र ढालों पर बनाए जाते हैं ताकि सपाट सतह फसल उगाने के लिए उपलब्ध हो जाए।
इनसे पृष्ठीय प्रवाह और मृदा अपरदन कम होता है।
एक पहाड़ी ढाल पर समोच्च रेखाओं के सामान्तर जुताई ढाल से नीचे बहते जल के लिए एक प्राकृतिक अवरोध का निर्माण करती है।
तटीय प्रदेशों और शुष्क प्रदेशों में पवन गति रोकने के लिए वृक्ष कतारों में लगाए जाते हैं ताकि मृदा आवरण को बचाया जा सके।
समोच्चरेखाओं पर रोधिकाएँ बनाने के लिए पत्थरों, घास, मृदा का उपयोग किया जाता है।
रोधिकाओं के सामने जल एकत्र करने के लिए खाइयाँ बनाई जाती हैं।
यह जल के प्रवाह को कम करने के लिए बनाए जाते हैं।
यह नालियों की रक्षा करते हैं और मृदा क्षति को रोकते हैं।
वर्षा दोहन से मृदा को सुरक्षित रखने के लिए अलग-अलग समय पर भिन्न-भिन्न फसलें एकांतर कतारों में उगाई जाती हैं।
जल एक महत्त्वपूर्ण नवीकरणीय प्राकृतिक संसाधन है, भूपृष्ठ का तीन-चैथाई भाग जल से ढका है।
इसीलिए इसे जल ग्रह कहना उपयुक्त है।
लगभग 3.5 अरब वर्ष पहले जीवन, आदि महासागरों में ही प्रारंभ हुआ था।
यद्यपि आज भी महासागर पृथ्वी की सतह के दो-तिहाई भाग को ढके हुए हैं और विविध प्रकार के पौधों और जंतुओं को मदद करते हैं।
महासागरों का जल लवणीय है और मानवीय उपभोग के लिए उपयुक्त नहीं है।
अलवण जल केवल 2.7 प्रतिशत ही है।
इसका लगभग 70 प्रतिशत भाग बर्फ़ की चादरों और हिमानियों के रूप में अंटार्कटिका, ग्रीनलैंड और पर्वतीय प्रदेशों में पाया जाता है।
अपनी स्थिति के कारण ये मनुष्य की पहुँच के बाहर है।
केवल एक प्रतिशत अलवण जल उपलब्ध है और वह मानव उपभोग के लिए उपयुक्त है।
यह भौम जल, नदियों और झीलों में पृष्ठीय जल के रूप में तथा वायुमंडल में जलवाष्प के रूप में पाया जाता है।
इसलिए अलवणीय जल पृथ्वी का सबसे अधिक मूल्यवान पदार्थ है।
पृथ्वी पर जल न बढ़ाया जा सकता है और न घटाया जा सकता है।
इसकी कुल मात्रा स्थिर रहती है।
इसकी प्रचुरता में विविधता प्रतीत होती है क्योंकि यह वाष्पीकरण, वर्षण और वाह की प्रक्रियाओं द्वारा महासागरों, वायु, भूमि और पुनः महासागरों में चक्रण द्वारा निरंतर गतिशील है।
जैसा कि आप जानते हैं इसे जल चक्र कहते हैं।
मनुष्य जल की बड़ी मात्र का उपयोग न केवल पीने और धुलाई में ही करता है वरन उत्पादन प्रक्रिया में भी करता है।
जल कृषि, उद्योगों तथा बाँधों के जलाशयों के माध्यम से विद्युत उत्पादन करने में भी प्रयोग किया जाता है।
जल ड्डोतों के सूखने अथवा जल प्रदूषण के कारण अलवणीय जल की आपूर्ति की कमी के मुख्य कारक बढ़ती जनसंख्या, भोजन और नकदी फसलों की बढ़ती माँग, बढ़ता नगरीकरण और बेहतर होता जीवन स्तर हैं।
विश्व के कई प्रदेशों में जल की कमी है।
अधिकांश अफ्रीका, पश्चिमी एशिया, दक्षिणी एशिया, पश्चिमी संयुक्त राज्य अमेरिका के भाग, उत्तर-पश्चिमी मैकस्किो, दक्षिण अमेरिका के भाग और संपूर्ण आस्ट्रेलिया अलवणीय जल की आपूर्ति की कमी का सामना कर रहे हैं।
ये देश ऐसे जलवायु प्रदेशों में स्थित हैं जहाँ अकसर सूखा पड़ता है।
उनमें जलाभाव की अधिक समस्या बनी रहती है।
इस प्रकार जल का अभाव मौसमी अथवा वार्षिक वर्षण में विविधता के परिणामस्वरूप हो सकता है अथवा अति उपयोग और जल स्रोतों के संदूषण के कारण भी जल का अभाव हो सकता है।
आज के विश्व में शुद्ध तथा पर्याप्त जल स्रोतों तक पहुँचना एक बड़ी समस्या बन गई है।
इस क्षीण होते संसाधन के संरक्षण के लिए कदम उठाने चाहिए।
यद्यपि जल एक नवीकरणीय संसाधन है तथापि इसका अतिउपयोग और प्रदूषण इसे उपयोग के लिए अनुपयुक्त बना देते हैं।
अशोधित या आंशिक रूप से शोधित वाहित मल, कृषि रसायनों का विसर्जन और जल निकायों में औद्योगिक बहिःस्राव जल के प्रमुख संदूषक हैं।
इनमें शामिल नाइट्रेट धातुएँ और पीड़कनाशी, जल को प्रदूषित कर देते हैं।
इनमें से अधिकांश रसायन अजैव निम्नीकरणीय होने के कारण जल द्वारा मानव शरीर में पहुँच जाते हैं।
इन प्रदूषकों को जल निकायों में छोड़ने से पूर्व बहिःस्रावों को उपयुक्त विधि से शोधित करके जल प्रदूषण नियंत्रित किया जा सकता है।
वन और अन्य वनस्पति आवरण धरातलीय प्रवाह को मंद करते हैं और भूमिगत जल को पुनः पूरित करते हैं।
जल संग्रहण पृष्ठीय प्रवाह को बचाने की दूसरी विधि है।
जल रिसाव को कम करने के लिए खेतों को सिंचित करने वाली नहरों को ठीक से पक्का करना चाहिए।
रिसाव और वाष्पीकरण से होने वाली जल क्षति को रोकने के लिए क्षेत्र की स्प्रिंकलरों से सिंचाई करना अधिक प्रभावी विधि है।
वाष्पीकरण की अधिक दर वाले शुष्क प्रदेशों में सिंचाई की ड्रिप अथवा टपकन विधि बहुत उपयोगी होती है।
सिंचाई की इन विधियों को अपनाकर बहुमूल्य जल संसाधन को संरक्षित किया जा सकता है।
स्कूल के बच्चे हस्तशिल्प प्रदर्शनी में घूम रहे थे।
प्रदर्शनी की वस्तुएँ देश के भिन्न-भिन्न भागों से एकत्रित की गई थीं।
मोना ने एक थैला हाथ में उठाया और उत्साह से कहा, यह एक सुंदर हैंड बैग है ।
अध्यापिका ने कहा, हाँ, यह जूट से बना है।
क्या आप उन टोकरियों, दीप छत्रों और कुर्सियों को देखते हैं?
वे बेंत और बाँस की बनी हैं।
भारत के पूर्वी और उत्तर पूर्वी आर्द्र प्रदेशों में बाँस प्रचुर मात्र में पैदा किया जाता है।
जेस्सी रेशमी स्कार्फ देखकर उत्साहित थी।
यह खूबसूरत स्कार्फ देखो।
अध्यापिका ने स्पष्ट किया कि रेशम रेशमकीटों से प्राप्त किया जाता है जो शहतूत के पेड़ों पर पाले जाते हैं।
बच्चे समझ गए कि पौधे हमें अनेक विभिन्न उत्पाद प्रदान करते हैं जिनका उपयोग हम अपने दैनिक जीवन में करते हैं।
प्राकृतिक वनस्पति और वन्य जीवन केवल स्थलमंडल, जलमंडल और वायुमंडल के बीच जुड़े एक सँकरे क्षेत्र में ही पाए जाते हैं जिसे हम जैवमंडल कहते हैं।
जैवमंडल में सभी जीवित जातियाँ जीवित रहने के लिए एक-दूसरे से परस्पर संबंधित और निर्भर रहती हैं।
इस जीवन आधारित तंत्र को पारितंत्र कहते हैं।
वनस्पति और वन्य जीवन बहुमूल्य संसाधन हैं।
पौधे हमें इमारती लकड़ी देते हैं, प्राणियों को आश्रय देते हैं, ऑक्सीजन उत्पन्न करते हैं जिसमें हम साँस लेते हैं, फसलों को उगाने के लिए आवश्यक मृदा की सुरक्षा करते हैं, रक्षक मेखला के रूप में कार्य करते हैं, भूमिगत जल के संग्रह में सहायता करते हैं, हमें फल, लैटेक्स, तारपीन का तेल, गोंद, औषधीय पौधे और कागज़ प्रदान करते हैं जो आपके अध्ययन के लिए अत्यधिक आवश्यक है।
पौधों के असंख्य उपयोग हैं उनमें आप कुछ और जोड़ सकते हैं।
वन्य जीवन के अंतर्गत जंतु, पक्षी, कीट एवं जलीय जीव रूप आते हैं।
उनसे हमें दूध, मांस, खाल और ऊन प्राप्त होती है।
कीट जैसे मधुमक्खी हमें शहद देती हैं, फूलों के परागण में मदद करती है और पारितंत्र में अपघटक के रूप में एक महत्त्वपूर्ण भूमिका निभाती हैं।
चिड़ियाँ अपने भोजन के लिए कीटों पर निर्भर हैं और अपघटकों के रूप में कार्य करती हैं।
गिद्ध मृत जीव-जंतुओं को खाने के कारण एक अपमार्जक है और पर्यावरण का एक महत्त्वपूर्ण शोधक समझा जाता है।
इसलिए प्राणी चाहे बड़े हों अथवाछोटे सभी पारितंत्र के संतुलन को बनाए रखने के लिए अनिवार्य हैं।
वनस्पति की वृद्धि मुख्य रूप से तापमान और आर्द्रता पर निर्भर करती है।
विश्व की वनस्पति के मुख्य प्रकारों को चार वर्गों में रखा जा सकता है, जैसे वन, घास स्थल, गुल्म और टुंड्रा।
भारी वर्षा वाले क्षेत्रों में विशाल वृक्ष उग सकते हैं।
इस प्रकार वन प्रचुर जल आपूर्ति वाले क्षेत्रों में ही पाए जाते हैं।
जैसे जैसे आर्द्रता कम होती है वैसे वैसे वृक्षों का आकार और उनकी सघनता कम हो जाती है ।
सामान्य वर्षा वाले क्षेत्रों में छोटे आकार वाले वृक्ष और घास उगती है जिससे विश्व के घास स्थलों का निर्माण होता है।
कम वर्षा वाले शुष्क प्रदेशों में कँटीली झाड़ियां एवं गुल्म उगते हैं।
इस प्रकार के क्षेत्रों में पौधों की जड़े गहरी होती हैं।
वाष्पोत्सर्जन से होने वाली आर्द्रता की हानि को घटाने के लिए इन पेड़ों की पत्तियां कॉँटेदार और मोमी सतह वाली होती है।
शीत ध्रुवीय प्रदेशों में टुंड्रा वनस्पति में मॉस और लाइकेन सम्मिलित है।
पिछली दो शताब्दियों में विश्व में जितने लोग थे इस समय उनसे कहीं अधिक लोग हैं।
बढ़ती जनसंख्या के पोषण के लिए, फ़सलों को उगाने के लिए, वनों के विशाल क्षेत्रों से वृक्ष काट दिए गए हैं।
विश्व भर में वनों का आवरण तेज़ी से समाप्त हो रहा है।
इस बहुमूल्य संसाधन के संरक्षण की तुरंत आवश्यकता है।
वन हमारी संपदा है।
पौधे जंतुओं को आश्रय प्रदान करते हैं और साथ ही पारितंत्र को भी अनुरक्षित रखते हैं।
जलवायु में परिवर्तन और मानव हस्तक्षेप के कारण पौधों और जंतुओं के प्राकृतिक आवास नष्ट हो सकते हैं।
बहुत-सी जातियाँ असुरक्षित अथवा संकटापन्न हैं और कुछ लुप्त होने के कगार पर हैं।
वनोन्मूलन, मृदा अपरदन, निर्माण कार्य, दावानल और भूस्खलन में से कुछ मानव और प्राकृतिक कारक हैं जो मिलकर इन महत्त्वपूर्ण प्राकृतिक संसाधनों के लुप्त होने की प्रक्रिया को बढ़ावा देते हैं।
आज की मुख्य चिंताओं में से एक अनाधिकार शिकार करने की संख्या का बढ़ना है जिससे कुछ खास प्रजातियों की संख्या तेज़ी से कमी आई है।
पशु खाल, चमड़ा, नाखून, दाँत और पंखों के साथ-साथ सींगों के एकत्रीकरण और गैर-कानूनी व्यापार के लिए जंतुओं का अनाधिकार शिकार किया गया है।
इनमें से कुछ जंतु चीता, शेर, हाथी, ब्लैकबक, मगरमच्छ, दरियाई घोड़ा, हिम तेंदुआ, शुतुरमुर्ग और मोर हैं।
इनका संरक्षण जागरूकता बढ़ाकर किया जा सकता है।
राष्ट्रीय उद्यान, वन्य जीव अभयारण्य, जैवमंडल निचय, हमारी प्राकृतिक वनस्पति और वन्य जीवन को सुरक्षित रखने के लिए बनाए जाते हैं।
सँकरी घाटियों, झीलों और आर्द्रभूमि का संरक्षण मूल्यवान संसाधन नष्ट होने से बचाने के लिए आवश्यक है।
यदि प्रजातियों की सापेक्ष संख्या को भंग न किया जाए तो पर्यावरण में संतुलन बना रहता है।
विश्व के अनेक भागों में मनुष्य ने अपने क्रियाकलापों से अनेक प्रजातियों के प्राकृतिक आवासों में उथल-पुथल कर दी है।
अनेक पक्षियों और जीव-जंतुओं के अंधाधुंध शिकार के कारण या तो वे विलुप्त हो गए हैं या विलुप्त होने के कगार पर हैं।
प्रादेशिक और सामुदायिक स्तर पर जागरूकता कार्यक्रमों जैसे सामाजिक वानिकी, वनमहोत्सव को प्रोत्साहित करना चाहिए।
स्कूल के बच्चों को पक्षी देखने, प्राकृतिक कैम्पों में जाने के लिए प्रोत्साहित करना चाहिए ताकि वे विविध जातियों के निवास का अवलोकन कर सकें।
बहुत से देश पक्षियों और पशुओं को मारने और उनके व्यापार करने के विरुद्ध हैं।
भारत में शेरों, चीतों, हिरणों, भारतीय सारंग और मोर को मारना अवैध् है।
एक अंतर्राष्ट्रीय परिपाटी सी.आई.टी.ई.एस. द कन्वेंशन ऑन इंटरनेश्नल ट्रेड इन इनडेंजर्ड स्पीशीष ऑफ वाइल्ड फौना एंड फ्लौरा की स्थापना की गई है जिसने प्राणियों और पक्षियों की अनेक जातियों की सूची तैयार की है।
इस सूची में दिए गए सभी पक्षियों और प्राणियों के व्यापार करने पर प्रतिबंध लगाया गया है।
पौधों और प्राणियों का संरक्षण प्रत्येक नागरिक का नैतिक कर्तव्य है।
मृदा निर्माण के लिए उत्तरदायी दो मुख्य जलवायु कारक कौन-से हैं?
भूमि निम्नीकरण के कोई दो कारण लिखिए।
भूमि को महत्त्वपूर्ण संसाधन क्यों माना जाता है?
किन्हीं दो सोपानों के नाम बताइए जिन्हें सरकार ने पौधों और प्राणियों के संरक्षण के लिए आरंभ किया है।
किरी सुकान्त से मिलने धनबाद के निकट उसके पैतृक स्थान पर जा रही थी।
किरी विशाल काले क्षेत्र को देखकर आश्चर्यचकित थी।
सुकान्त, यह स्थान इतना काला और धूल भरा क्यों है?
यह कोयला खदान के निकट होने के कारण है।
क्या आप वहाँ ट्रकों को देख रही हो?
ये सभी खनिज कोयले को ले जा रहे हैं।
क्या आपने कभी नानबाई को बिस्कुट बनाते हुए देखा है?
उसमें आटा, दूध, चीनी और कभी-कभी अंडे को भी मिलाया जाता है। 
जब आप पके हुए बिस्कुट खाते हैं तो क्या आप इनके अवयवों को पृथक रूप में देख सकते हैं?
जिस प्रकार बिस्कुट में मिली हुई कई वस्तुओं को आप नहीं देख सकती हैं, उसी प्रकार, इस पृथ्वी पर चट्टानों में कई पदार्थ मिले होते हैं जो खनिज कहलाते हैं।
ये खनिज पृथ्वी की चट्टान पर्पटी पर सभी जगह फैले हुए हैं।
प्राकृतिक रूप से प्राप्त होने वाला पदार्थ जिसका निश्चित रासायनिक संघटन हो, वह एक खनिज है।
खनिज सभी स्थानों पर समान रूप से वितरित नहीं हैं। 
किसी विशेष क्षेत्र में या शैल समूहों में संकेंद्रित हैं।
कुछ खनिज ऐसे क्षेत्रों में पाए जाते हैं जो आसानी से अभिगम्य नहीं हैं जैसे आर्कटिक महासागर संस्तर और अंटार्कटिका ।
खनिज विभिन्न प्रकार के भूवैज्ञानिक परिवेश में अलग-अलग दशाओं में निर्मित होते हैं।
वे बिना किसी मानवीय हस्तक्षेप के, प्राकृतिक प्रक्रियाओं द्वारा निर्मित होते हैं।
वे अपने भौतिक गुणों, जैसे रंग, घनत्व, कठोरता और रासायनिक गुणों यथा विलेयता के आधार पर पहचाने जा सकते हैं।
पृथ्वी पर तीन हजार से अधिक विभिन्न खनिज हैं।
धात्विक खनिजों में धातु कच्चे रूप में होती है।
धातुएँ कठोर पदार्थ हैं,जो ऊष्मा और विद्युत को सुचालित करती हैं और जिनमें द्युति या चमक की विशेषता होती है।
लौह अयस्क, बॉक्साइट, मैंगनीज अयस्क इनके कुछ उदाहरण हैं।
लौह खनिजों, जैसे लौह अयस्क, मैंगनीज और क्रोमाइट में लोहा होता है।
अलौह खनिज में लोहा नहीं होता है किंतु कुछ अन्य धातु, यथा सोना, चाँदी, ताँबा या सीसा हो सकती है।
अधात्विक खनिजों में धातुएँ नहीं होती हैं।
चूना पत्थर, अभ्रक और जिप्सम इन खनिजों के उदाहरण हैं।
खनिज ईंधन जैसे कोयला और पेट्रोलियम भी अधात्विक खनिज हैं।
खनिजों को खनन, प्रवेधन या आखनन द्वारा निष्कर्षित किया जा सकता है
पृथ्वी की सतह के अंदर दबी शैलों से खनिजों को बाहर निकालने की प्रक्रिया खनन कहलाती है। 
खनिज जो कम गहराई में स्थित हैं वे पृष्ठीय स्तर को हटाकर निकाले जाते हैं, इसे विवृत खनन कहते हैं । 
गहन वेधन जिन्हें कूपक कहते हैं, अधिक गहराई में स्थित खनिज निक्षेपों तक पहुँचने के लिए बनाए जाते हैं।
खनिज विभिन्न प्रकार की शैलों में पाए जाते है ।
कुछ आग्नेय शैलों में पाए जाते है , कुछ कायांतरित शैलों में जबकि अन्य अवसादी शैलों में पाए जाते है ।
धात्विक खनिज आग्नेय और कायांतरित शैल समूहो , जिनसे विशाल पठारों का निर्माण होता है, में पाए जाते है ।
उत्तरी स्वीडन में लौह अयस्क,कनाडा में ताँबा और निकेल के निक्षेप, दक्षिण अफ्रीका में लोहा,निकेल, क्रोमाइट और प्लेटिनम, आग्नेय और कायांतरित शैलों में पाए जाने वाले खनिजों के उदाहरण है ।
मैदानों और नवीन वलित पर्वतों के अवसादी शैल समूहों में अधात्विक खनिज जैसे चूना पत्थर पाए जाते है ।
फ्रांस के कॉकेशस प्रदेश के चूना पत्थर निक्षेप,जॉर्जिया और यूक्रेन के मैंगनीज निक्षेप और अल्जीरिया के फास्फेट संस्तर इसके कुछ उदाहरण है ।
खनिज ईंधन जैसे कोयला और पेट्रोलियम भी अवसादी स्तर में पाए जाते है ।
चीन और भारत के पास विशाल लौह अयस्क निक्षेप हैं।
यह महाद्वीप विश्व का आधे से अधिक टिन उत्पादन करता है। 
चीन, मलेशिया और इंडोनेशिया विश्व के अग्रणी टिन उत्पादकों में है। 
चीन सीसा, एन्टीमनी और टंगस्टन के उत्पादन में भी अग्रणी है। 
एशिया में मैंगनीज, बॉक्साइट, निकेल, जस्ता और ताँबा के भी निक्षेप हैं।
यूरोप विश्व में लौह अयस्क का अग्रणी उत्पादक है। 
रूस, यूक्रेन, स्वीडन और फ्रांस लौह अयस्क के विशाल निक्षेप वाले देश हैं। 
ताँबा, सीसा, जस्ता, मैंगनीज और निकेल खनिजों के निक्षेप पूर्वी यूरोप और यूरोपीय रूस में पाए जाते हैं।
ब्राजील विश्व में उच्च कोटि के लौह-अयस्क का सबसे बड़ा उत्पादक है।
चिली और पेरू ताँबे के अग्रणी उत्पादक हैं।
ब्राजील और बोलीविया विश्व में टिन के सबसे बड़े उत्पादकों में से हैं।
दक्षिण अमेरिका के पास सोना, चाँदी, जस्ता, क्रोमियम, मैंगनीज, बॉक्साइट, अभ्रक, प्लैटिनम, एसबेस्टस और हीरा के विशाल निक्षेप भी हैं।
खनिज तेल वेनेजुएला, अर्जेंटीना, चिली, पेरू और कोलंबिया में पाया जाता है।
अफ्रीका खनिज संसाधनों में धनी है।
यह हीरा, सोना और प्लेटिनम का विश्व में सबसे बड़ा उत्पादक है।
दक्षिण अफ्रीका, जिम्बाब्वे और जायरे विश्व के सोने का एक बड़ा भाग उत्पादित करते हैं ।
ताँबा, लौह अयस्क, क्रोमियम, यूरेनियम, कोबाल्ट और बॉक्साइट दक्षिण अफ्रीका में पाए जाने वाले अन्य खनिज हैं।
तेल नाइजीरिया, लीबिया और अंगोला में पाया जाता है।
आस्ट्रेलिया विश्व में बॉक्साइट का सबसे बड़ा उत्पादक है।
यह सोना, हीरा, लौह-अयस्क, टिन और निकेल का अग्रणी उत्पादक है।
यह ताँबा, सीसा, जस्ता और मैंगनीज में भी संपन्न है।
पश्चिम आस्ट्रेलिया के कालगूर्ली और कूलगार्डी क्षेत्रों में सोने के सबसे बड़े निक्षेप हैं।
विभिन्न खनिज निक्षेपों, पूर्वानुमान से कुछ संभवतः विशाल, के लिए अंटार्कटिका का भूविज्ञान पर्याप्त रूप से सुप्रसिदधि है।
ट्रांस-अंटार्कटिका पर्वत में कोयले और पूर्वी अंटार्कटिका के प्रिंस चार्ल्स पर्वत के निकट लोहे के महत्त्वपूर्ण मात्रा में निक्षेपों का पूर्वानुमान किया गया है।
लौह अयस्क, सोना, चाँदी और तेल भी वाणिज्यिक मात्रा में उपलब्ध हैं।
खनिजों का उपयोग कई उद्योगों में होता है।
रत्नों के लिए प्रयोग किए जाने वाले खनिज प्रायः कठोर होते हैं।
इन्हें आभूषण बनाने के लिए विभिन्न शैलियों में जड़ा जाता है।
ताँबा एक अन्य धातु है जिसका उपयोग सिक्के से लेकर पाइप तक प्रत्येक वस्तु में किया जाता है।
कंप्यूटर उद्योग में प्रयुक्त होने वाला सिलिकन, क्वाट्र्ज से प्राप्त किया जाता है।
खनिज अनवीकरणीय संसाधन है।
खनिजों के निर्माण और संचयन में हजार वर्ष लगते हैं।
मानवीय उपभोग की दर की तुलना में निर्माण की दर बहुत धीमी है।
खनन की प्रक्रिया में बर्बादी को घटाना आवश्यक है।
धातुओं का पुनर्चक्रण एक अन्य तरीका है जिससे खनिज संसाधनों को संरक्षित किया जा सकता है।
सन्नी की माँ अपने दिन की शुरुआत गाइजर का बटन दबाने से करती है।
वह सन्नी को जगाने से पहले उसके विद्यालय की वर्दी पर इस्त्री करती है।
इसके बाद वह उनके लिए ब्लेंडर में एक गिलास संतरे का जूस तैयार करने के लिए रसोईघर में तेजी से पहुँचती है।
विद्यालय जाते समय सन्नी बत्तियों और पंखों के बटन बंद करना भूल जाता है।
माँ उन बटनों को बंद करते समय सोचती है कि शहरों में जीवन आरामदायक प्रतीत होता है, लेकिन विद्युत उपकरणों जो सभी बिजली की खपत करते हैं पर अधिक से अधिक निर्भरता माँग और पूर्ति के बीच विशाल अंतर पैदा करती है।
विज्ञान एवं प्रौद्योगिकी के नए प्रचालन से जीवन शैलियों में बहुत तेजी से परिवर्तन आ रहे हैं।
शक्ति अथवा ऊर्जा हमारे जीवन में बहुत महत्त्वपूर्ण भूमिका निभाते हैं।
हमें उद्योग, कृषि, परिवहन, संचार और प्रतिरक्षा के लिए भी शक्ति की आवश्यकता होती है।
ऊर्जा संसाधनों को विस्तृत रूप से परंपरागत और गैर-परंपरागत संसाधनों में वर्गीकृत किया जा सकता है।
ऊर्जा के परंपरागत स्रोत वे हैं जो लंबे समय से सामान्य उपयोग में लाए जा रहे हैं।
ईंधन और जीवाश्मी ईंधन परंपरागत ऊर्जा के दो मुख्य स्रोत हैं।
इसका उपयोग पकाने और ऊष्मा प्राप्त करने के लिए व्यापक रूप से होता है।
हमारे देश में ग्रामीणों द्वारा उपयोग की गई पचास प्रतिशत से अधिक ऊर्जा ईंधन से प्राप्त होती है।
पौधों और जानवरों के अवशेष जो लाखों वर्षों तक धरती के अंदर दबे रहे थे, ताप और दाब के प्रभाव से जीवाश्मी ईंधनों में परिवर्तित हो गए।
जीवाश्मी ईंधन, जैसे कोयला, पेट्रोलियम और प्राकृतिक गैस परंपरागत ऊर्जा के मुख्य स्रोत हैं।
इन खनिजों के भंडार सीमित हैं।
विश्व की बढ़ती जनसंख्या जिस दर से इनका उपयोग कर रही है वह इनके निर्माण की दर से कहीं अधिक है।
इसलिए ये शीघ्र ही समाप्त होने वाले हैं।
यह बहुतायत में पाया जाने वाला जीवाश्मी ईंधन है।
इसका उपयोग घरेलू ईंधन, उद्योगों जैसे लोहा और इस्पात, वाष्प इंजनों और विद्युत उत्पन्न करने में किया जाता है।
कोयले से प्राप्त विद्युत को तापीय ऊर्जा कहा जाता है।
कोयला जिसका हम आज उपयोग कर रहे हैं वह लाखों वर्ष पूर्व विशाल फर्न और दलदल के पृथ्वी की परतों में दबने से बना।
कोयला इसलिए अंतर्हित धूप के रूप में जाना जाता है।
पेट्रोल जिससे आपकी कार चलती है और तेल जो आपकी साइकिल को चरमराने से रोकता है, दोनों की शुरुआत गाढ़े ,काले द्रव से होती है जिसेे पेट्रोलियम कहते है ।
यह शैलों की परतों के मध्य पाया जाता है और इसका वेधन अपतटीय व तटीय क्षेत्रों में स्थित तेल क्षेत्रों से किया जाता है।
तदुपरांत इसे परिष्करणशाला भेजा जाता है जहाँ अपरिष्कृत पेट्रोलियम के प्रक्रमण से विभिन्न तरह के उत्पाद जैसे डीज़ल, पेट्रोल, मिट्टी का तेल, मोम, प्लास्टिक और स्नेहक तैयार किए जाते है ।
पेट्रोलियम और इससे बने उत्पादों को काला सोना कहा जाता है क्योंकि ये बहुत अधिक मूल्यवान है ।
पेट्रोलियम के मुख्य उत्पादक देश ईरान, इराक, सऊदी अरब और कतर है ।
अन्य मुख्य उत्पादक संयुक्त राज्य अमेरिका, रूस, वेनेजुएला और अल्जीरिया है ।
भारत में मुख्य उत्पादक क्षेत्र असम में डिग्बोइ ,मुंबई में ‘बाम्बे हाई’ तथा कृष्णा और गोदावरी नदियों के डेल्टा है ।
प्राकृतिक गैस पेट्रोलियम निक्षेपों के साथ पायी जाती है और तब निर्मुक्त होती है जब अपरिष्कृत तेल को धरातल पर लाया जाता है।
इसका प्रयोग घरेलू और वाणिज्यिक ईंधनों के रूप में किया जा सकता है।
रूस, नार्वे, यू.के. और नीदरलैंड प्राकृतिक गैस के प्रमुख उत्पादक हैं।
भारत में जैसलमेर, कृष्णा-गोदावरी डेल्टा, त्रिपुरा और मुंबई के कुछ अपतटीय क्षेत्रों में प्राकृतिक गैस संसाधन हैं।
विश्व के बहुत कम देशों के पास प्राकृतिक गैस के अपने पर्याप्त भंडार हैं।
हमारे द्वारा जीवाश्मी ईंधनों के उपभोग की तीव्र वृधि ने चिंताजनक दर से इन्हें समाप्ति तक पहुँचा दिया है।
इन ईंधनों के जलने से निकलने वाले विषैले प्रदूषक भी चिंता का विषय हैं।
जीवाश्मी ईंधन का अनियंत्रित जलना अनियंत्रित टोंटी के टपकने के समान है जो अंततः सूख जाती है।
इसने हमारा ध्यान ऊर्जा के विभिन्न गैर-परंपरागत स्रोत के दोहन की ओर बढ़ाया जो कि जीवाश्मी ईंधनों के स्वच्छतर विकल्प हैं।
बाँधों में वर्षा जल अथवा नदी जल ऊँचाई से गिराने के लिए संग्रहित किया जाता है।
बाँध के अंदर से पाइप के द्वारा बहता जल बाँध के नीचे स्थित टरबाइन के ऊपर गिरता है।
घूमते हुए ब्लेड जेनरेटर को विद्युत के लिए घुमाते हैं।
यह जल विद्युत कहलाती है।
विद्युत उत्पन्न करने के बाद जो जल बहता है उसका उपयोग कृषि में किया जाता है।
विश्व में जल विद्युत के अग्रणी उत्पादक देश पराग्वे, नार्वे, ब्राजील और चीन हैं।
भारत में कुछ महत्त्वपूर्ण जल विद्युत केंद्र भाखड़ा नंगल, गाँधी सागर, नागार्जुन सागर और दामोदर नदी घाटी परियोजनाएँ हैं।
जीवाश्मी ईंधनों के बढ़ते उपयोग से ऊर्जा के गैर-परंपरागत स्त्रोत का अभाव उत्पन्न हो रहा है।
ऐसा अनुमान किया जाता है कि यदि वर्तमान दर से इनका उपभोग लगातार होता रहा तो इन ईंधनों के भंडार समाप्त हो जाएँगे।
इसके अतिरिक्त, इनका उपयोग पर्यावरणीय प्रदूषण भी पैदा करता है।
इसलिए, गैर-परंपरागत स्त्रोत जैसे सौर ऊर्जा, पवन ऊर्जा, ज्वारीय ऊर्जा जो कि नवीकरणीय हैं, के उपयोग की आवश्यकता है।
सूर्य की ऊष्मा और प्रकाश ऊर्जा हमारे द्वारा प्रतिदिन अनुभव की जा सकती है।
सूर्य से प्राप्त सौर ऊर्जा, सौर सेलों में विद्युत उत्पन्न करने के लिए प्रयोग की जा सकती है।
इनमें से कई सेलों को सौर पैनलों से तापन व प्रकाश के लिए शक्ति उत्पन्न करने के लिए जोडा जाता है।
पवन ऊर्जा का एक असमाप्य स्रोत है।
पवन चक्कियों का उपयोग अनाजों को पीसने और जल निकालने के लिए चिरकाल से चला आ रहा है।
वर्तमान पवन चक्कियों में तीव्र गति से चलती हवाएँ पवन चक्की को घुमाती हैं जो विद्युत उत्पादन करने के लिए जेनरेटर से जुड़ी होती हैं।
पवन चक्कियों के समूह से युक्त पवन फार्म तटीय क्षेत्रों और पर्वत घाटियों में जहाँ प्रबल और लगातार हवाएँ चलती हैं, वहाँ स्थित हैं।
पवन फार्म नीदरलैंड, जर्मनी, डेनमार्वक, यू.के., यू.एस.ए. तथा स्पेन में पाए जाते हैं जो पवन ऊर्जा उत्पादन में उल्लेखनीय हैं।
परमाणु ऊर्जा प्राकृतिक तौर से प्राप्त रेडियोसक्रिय पदार्थ जैसे यूरेनियम और थोरियम के परमाणुओं के केंद्रक में संग्रहित ऊर्जा से प्राप्त की जाती है।।
ये पदार्थ नाभिकीय रिऐक्टरों में नाभिकीय विखंडन से गुजरते हैं और उत्सर्जन ऊर्जा की प्राप्ति होती है।
परमाणु ऊर्जा के सबसे बड़े उत्पादक संयुक्त राज्य अमेरिका और यूरोप हैं।
भारत में राजस्थान और झारखंड के पास यूरेनियम के विशाल निक्षेप हैं।
थोरियम विशाल मात्रा में केरल के मोनोजाडट बालू में पाए जाते हैं।
भारत में स्थित परमाणु ऊर्जा के केंद्र तमिलनाडु में कलपक्कम, महाराष्ट्र में तारापुर, राजस्थान में कोटा के निकट राणा प्रताप सागर, उत्तर प्रदेश में नरोरा और कर्नाटक में कैगा हैं।
ताप ऊर्जा जो पृथ्वी से प्राप्त की जाती है भूतापीय ऊर्जा कहलाती है।
पृथ्वी के अंदर गहराई बढ़ने के साथ तापमान में लगातार वृधि होती जाती है।
कभी-कभी यह तापमान ऊर्जा भू-सतह पर गर्म जल के झरनों के रूप में प्रकट हो सकती है।
यह ताप ऊर्जा शक्ति उत्पादन करने में प्रयुक्त की जा सकती है।
यू.एस.ए. विश्व का सबसे बड़ा भूतापीय ऊर्जा का सयंत्र है, इसके बाद न्यूजीलैंड, आइसलैंड, फिलीपींस और मध्य अमेरिका हैं।
भारत में भूतापीय ऊर्जा के संयंत्र हिमाचल प्रदेश में मणिकरण और लद्दाख में पूगाघाटी में स्थित हैं।
जैविक अपशिष्ट जैसे मृत पौधे और जंतुओं के अवशेष, पशुओं का गोबर, रसोई के अपशिष्ट को गैसीय ईंधन में बदला जा सकता है, इसे बायोगैस कहते हैं।
जैविक अपशिष्ट बैक्टीरिया द्वारा बायोगैस संयंत्र में अपघटित होते हैं जो कि अनिवार्य रूप में मिथेन और कार्बन डाईऑक्साइड का मिश्रण है।
बायोगैस खाना पकाने तथा विद्युत उत्पादन का सर्वोत्तम ईंधन है और इससे प्रति वर्ष बड़ी मात्रा में जैव खाद का उत्पादन होता है।
ऊर्जा सर्वव्यापी है लेकिन इस ऊर्जा का विदोहन बहुत ही कठिन और खर्चीला है।
हममें से प्रत्येक व्यक्ति ऊर्जा को नष्ट न करके एक भिन्नता ला सकता है।
ऊर्जा की बचत ही ऊर्जा का उत्पादन है।
अभी कार्य करें एवं ऊर्जा के भविष्य को सुनहरा बनाएँ।
स‌ंपीडित प्राकृतिक गैस एक प्रचलित पर्यावरण हितैषी ऑटोमोबाइल ईंधन है, क्योंकि यह पेट्रोलियम और डीजल की तुलना में कम प्रदूषित करती हैं।
विश्व का पहला जल उत्पन्न करने वाला देश नॉर्वे था।
विश्व का प्रथम सौर और पवन चालित बस अड्डा स्कॉटलैंड में हैं।
विश्व का पहला ज्वारीय ऊर्जा स्टेशन फ्रांस में बनाया गया।
विश्व की प्राचीनतम शैलैं पश्चिमी ऑस्ट्रेलिया में हैं।
गुरप्रीत, मधु और टीना एक गाँव से गुज़र रहे थे, वहाँ उन लोगों ने एक किसान को खेत की जुताई करते हुए देखा।
किसान ने उन लोगों से कहा कि वह गेहूँ की बुआई करने जा रहा है और मृदा को अधिक उपजाऊ बनाने के लिए अभी खाद डाला है।
उसने बच्चों से कहा कि गेहूँ मंडी में अच्छी कीमत पर बिकेगा, जहाँ से उसे आटे में परिवर्तित करके कारखाने में डबलरोटी और बिस्वुफट बनाने के लिए ले जाया जाएगा।
पौधे से परिष्कृत उत्पाद तक के रूपांतरण में तीन प्रकार की आर्थिक क्रियाएँ सम्मिलित हैं।
ये प्राथमिक, द्वितीयक और तृतीयक क्रियाएँ हैं।
प्राथमिक क्रियाओं के अंतर्गत उन सभी क्रियाओं को शामिल किया जाता है जिनका संबंध प्राकृतिक संसाधनों के उत्पादन और निष्कर्षण से है।
कृषि, मत्स्यन और संग्रहण इनके अच्छे उदाहरण हैं।
द्वितीयक क्रियाएँ इन संसाधनों के प्रसंस्करण से संबंधित हैं।
इस्पात विनिर्माण, डबलरोटी पकाना और कपड़ा बुनना इन क्रियाओं के उदाहरण हैं।
तृतीयक क्रियाएँ प्राथमिक और द्वितीयक क्षेत्र को सेवा कार्यों द्वारा सहयोग प्रदान करती हैं।
यातायात, व्यापार, बैंकिंग, बीमा और विज्ञापन तृतीयक क्रियाओं के उदाहरण हैं।
कृषि एक प्राथमिक क्रिया है।
फ़सलों, फलों, सब्ज़ियों, फूलों को उगाना और पशुधन पालन इसमें शामिल हैं।
विश्व में पचास प्रतिशत लोग कृषि से संबंधित क्रियाओं में संलग्न हैं।
भारत की दो-तिहाई जनसंख्या अब तक कृषि पर निर्भर है।
अनुकूल स्थलाकृति, मृदा और जलवायु कृषि क्रियाकलाप के लिए अनिवार्य हैं।
जिस भूमि पर फ़सलें उगाई जाती हैं, कृषिगत भूमि कहलाती है ।
आप मानचित्र में देख सकते हैं कि कृषि क्रियाकलाप विश्व के उन्हीं प्रदेशों में संकेंद्रित हैं जहाँ फ़सल उगाने के लिए उपयुक्त कारक विद्यमान हैं।
कृषि या खेती को एक तंत्र के रूप में देखा जा सकता है।
इसके महत्त्वपूर्ण निवेश बीज, उर्वरक, मशीनरी और श्रमिक हैं।
जुताई, बुआई, सिंचाई, निराई और कटाई इसकी कुछ संक्रियाएँ हैं।
इस तंत्र के निर्गतों के अंतर्गत फ़सल, ऊन, डेरी और कुक्कुट उत्पाद आते हैं।
विश्व में कृषि विभिन्न तरीकों से की जाती है।
भौगोलिक दशाओं, उत्पाद की माँग, श्रम और प्रौद्योगिकी के स्तर के आधार पर कृषि दो मुख्य प्रकारों में वर्गीकृत की जा सकती है।
ये हैं निर्वाह कृषि और वाणिज्यिक कृषि।
इस प्रकार की कृषि कृषक परिवार की आवश्यकताओं को पूरा करने के लिए की जाती है।
पारंपरिक रूप से कम उपज प्राप्त करने के लिए निम्न स्तरीय प्रौद्योगिकी और पारिवारिक श्रम का उपयोग किया जाता है।
निर्वाह कृषि को पुनः गहन निर्वाह कृषि और आदिम निर्वाह कृषि में वर्गीकृत किया जा सकता है।
गहन निर्वाह कृषि में किसान एक छोटे भूखंड पर साधारण औज़ारों और अधिक श्रम से खेती करता है।
अधिक धूप वाले दिनों से युक्त जलवायु और उर्वर मृदा वाले खेत में, एक वर्ष में एक से अधिक फ़सलें उगाई जा सकती हैं।
चावल मुख्य फ़सल होती है।
अन्य फ़सलों में गेहूँ, मक्का, दलहन और तिलहन शामिल हैं।
गहन निर्वाह कृषि दक्षिणी, दक्षिण-पूर्वी और पूर्वी एशिया के सघन जनसंख्या वाले मानसूनी प्रदेशों में प्रचलित है।
आदिम निर्वाह कृषि में स्थानांतरी कृषि और चलवासी पशुचारण शामिल हैं।
स्थानांतरी कृषि अमेजन बेसिन के सघन वन क्षेत्रों, उष्ण कटिबंधीय अफ्रीका, दक्षिण-पूर्व एशिया और उत्तरी-पूर्वी भारत के भागों में प्रचलित है।
ये भारी वर्षा और वनस्पति के तीव्र पुनर्जनन वाले क्षेत्र हैं।
वृक्षों को काटकर और जलाकर भूखंड को साफ़ किया जाता है।
तब राख को मृदा में मिलाया जाता है तथा मक्का, रतालू, आलू और कसावा जैसी फ़सलों को उगाया जाता है।
भूमि की उर्वरता की समाप्ति के बाद वह भूमि छोड़ दी जाती है और कृषक नए भूखंड पर चला जाता है।
स्थानांतरी कृषि को कर्तन एवं दहन कृषि के रूप में भी जाना जाता है।
चलवासी पशुचारण सहारा के अर्धशुष्क और शुष्क प्रदेशों में, मध्य एशिया और भारत के कुछ भागों जैसे राजस्थान तथा जम्मू और कश्मीर में प्रचलित है।
इस प्रकार की कृषि में पशुचारक अपने पशुओं के साथ चारे और पानी के लिए एक स्थान से दूसरे स्थान पर निश्चित मार्गों से घूमते हैं।
इस प्रकार की गतिविधि जलवायविक बाधाओं और भूभाग की प्रतिक्रियास्वरूप उत्पन्न होती है।
पशुचारक मुख्यतः भेड़, ऊँट, मवेशी, याक और बकरियाँ पालते हैं।
ये पशुचारकों और उनके परिवारों के लिए दूध, मांस, ऊन, खाल और अन्य उत्पाद उपलब्ध कराते हैं।
वाणिज्यिक कृषि में फ़सल उत्पादन और पशुपालन बाज़ार में विक्रय हेतु किया जाता है।
इसमें विस्तृत कृष्ट क्षेत्र और अधिक पूँजी का उपयोग किया जाता है।
अधिकांश कार्य मशीनों के द्वारा किया जाता है।
वाणिज्यिक कृषि में वाणिज्यिक अनाज कृषि, मिश्रित कृषि और रोपण कृषि शामिल हैं ।
वाणिज्यिक अनाज कृषि में फ़सलें वाणिज्यिक उद्देश्य से उगाई जाती हैं।
गेहूँ और मक्का सामान्य रूप से उगाई जाने वाली फ़सलें हैं।
उत्तर अमेरिका, यूरोप और एशिया के शीतोष्ण घास के मैदान वाणिज्यिक अनाज कृषि के प्रमुख क्षेत्र हैं।
ये क्षेत्र सैकड़ों हेक्टेयर के बड़े फार्मों से युक्त बिरल आबादी वाले हैं।
अत्यधिक ठंड वर्धनकाल को बाधित करती है और केवल एक ही फ़सल उगाई जा सकती है।
मिश्रित कृषि में भूमि का उपयोग भोजन व चारे की फ़सलें उगाने और पशुधन पालन के लिए किया जाता है।
यह यूरोप, पूर्वी संयुक्त राज्य अमेरिका, अर्जेंटीना, दक्षिण-पूर्वी आस्ट्रेलिया, न्यूजीलैंड और दक्षिण अफ्रीका में प्रचलित है।
रोपण कृषि वाणिज्यिक कृषि का एक प्रकार है जहाँ चाय, कहवा, काजू, रबड़, केला अथवा कपास की एकल फ़सल उगाई जाती है।
इसमें बृहत पैमाने पर श्रम और पूँजी की आवश्यकता होती है।
उत्पाद का प्रसंस्करण खेतों पर ही या निकट के कारखानों में किया जा सकता है।
इस प्रकार, इस कृषि में परिवहन जाल के विकास की अनिवार्यता होती है।
रोपण कृषि के मुख्य क्षेत्र विश्व के उष्ण कटिबधीय प्रदेशों में पाए जाते हैं।
मलेशिया में रबड़, ब्राजील में कहवा, भारत और श्रीलंका में चाय इसके कुछ उदाहरण हैं।
बढ़ती हुई जनसंख्या की आवश्यकताओं को पूरा करने के लिए विविध प्रकार की फ़सलें उगाई जाती हैं।
फ़सलें कृषि आधारित उद्योगों के लिए भी कच्चे माल की आपूर्ति करती हैं।
गेहूँ, चावल, मक्का और बाजरा मुख्य खाद्य पफसलें हैं।
जूट और कपास रेशेदार फ़सलें हैं।
चाय और कहवा मुख्य पेय फ़सले हैं।
चावल यह विश्व की मुख्य खाद्य फ़सल है।
यह उष्ण कटिबंधीय और उपोष्ण कटिबंधीय प्रदेशों का मुख्य आहार है।
चावल के लिए उच्च तापमान, अधिक आर्द्रता एवं वर्षा की आवश्यकता होती है।
यह फ़सल चीकायुक्त जलोढ़ मृदा जिसमें जल रोकने की क्षमता हो,में सर्वोत्तम ढंग से बढ़ती है।
चीन चावल उत्पादन में अग्रणी है।
इसके बाद क्रमशः भारत, जापान, श्रीलंका और मिस्र हैं।
अनुवूफल जलवायविक दशाओं जैसे पश्चिमी बंगाल और बांग्लादेश में एक वर्ष में दो से तीन फ़सलें उगाई जाती हैं।
गेहूँ गेहूँ के वर्धनकाल में मध्यम तापमान एवं वर्षा और सस्य कर्तन फ़सल की कटाई के समय तेज़ धूप की आवश्यकता होती है।
इसका विकास सु-अपवाहित दुमट मृदा में सर्वोत्तम ढंग से होता है।
गेहूँ संयुक्त राज्य अमेरिका, कनाडा, अर्जेंटीना, रूस, यूक्रेन, आस्ट्रेलिया और भारत में विस्तृत रूप से उगाया जाता है।
भारत में यह शीत ऋतु में उगाया जाता है।
मिलेट ये मोटे अनाज के रूप में भी जाने जाती है और कम उपजाऊ तथा बलुई मृदा में उगाई जा सकती हैं।
ये ऐसी फ़सल है जिसे कम वर्षा और उच्च से मध्यम तापमान तथा पर्याप्त सूर्य प्रकाश की आवश्यकता होती है ।
ज्वार, बाजरा और रागी भारत में उगाए जाते हैं।
नाइजीरिया, चीन और नाइजर इसके अन्य उत्पादक देश हैं।
मक्का इसके लिए मध्यम तापमान, वर्षा और अधिक धूप की आवश्यकता होती है।
इसे सु-अपवाहित उपजाऊ मृदा की आवश्यकता होती है।
मक्का उत्तर अमेरिका, ब्राजील, चीन, रूस, कनाडा, भारत और मैक्सिको में उगाई जाती है।
कपास इसकी वृद्धि के लिए उच्च तापमान, हल्की वर्षा, दो सौ से दो सौ दस पालारहित दिन और तेज़ चमकीली धूप की आवश्यकता होती है।
यह काली और जलोढ़ मृदा में सर्वोत्तम उगती है।
चीन, संयुक्त राज्य अमेरिका, भारत, पाकिस्तान, ब्राजील और मिस्र कपास के अग्रणी उत्पादक हैं।
यह सूती वस्त्र उद्योग के लिए एक महत्त्वपूर्ण कच्चा माल है।
पटसन इसको सुनहरा रेशा के रूप में भी जाना जाता है।
यह जलोढ़ मृदा में अच्छे ढंग से विकसित होता है और इसे उच्च तापमान, भारी वर्षा और आर्द्र जलवायु की आवश्यकता होती है।
यह फ़सल उष्ण कटिबंधीय क्षेत्रों में उगाई जाती है।
भारत और बांग्लादेश पटसन के अग्रणी उत्पादक हैं।
कॉफी इसके लिए गर्म एवं आर्द्र जलवायु और सु-अपवाहित दोमट मृदा की आवश्यकता होती है।
इस फ़सल की वृद्धि के लिए पर्वतीय ढाल अधिक उपयुक्त होती है।
ब्राजील कॉफी का अग्रणी उत्पादक है।
इसके पश्चात् कोलंबिया और भारत हैं।
चाय बागानों में उगाई जाने वाली एक पेय फ़सल है।
इसकी कोमल पत्तियों की वृद्धि के लिए ठंडी जलवायु और वर्ष भर समवितरित उच्च वर्षा की आवश्यकता होती है।
इसके लिए सु-अपवाहित दुमट मृदा और मंद ढाल की आवश्यकता होती है।
पत्तियों को चुनने के लिए अधिक संख्या में श्रमिकों की आवश्यकता होती है।
कृषि विकास का संबंध बढ़ती जनसंख्या की बढ़ती माँग को पूरा करने के लिए कृषि के उत्पादन को बढ़ाने की दिशा में किए जाने वाले प्रयासों से है।
यह कई तरीकों से प्राप्त किया जा सकता है जैसे बोए गए क्षेत्र में विस्तार करके, बोई जाने वाली फ़सलों की संख्या बढ़ाकर, सिंचाई सुविधाओं में सुधार करके, उर्वरकों और उच्च उपज देने वाले बीजों के प्रयोग द्वारा।
कृषि का मशीनीकरण भी कृषि के विकास का एक अन्य पहलू है।
कृषि के विकास का चरम लक्ष्य खाद्य सुरक्षा को बढ़ाना है।
कृषि का विकास विश्व के विभिन्न भागों में विभिन्न गतियों से हुआ है।
अधिक जनसंख्या वाले विकासशील देश अधिकतर गहन कृषि करते हैं, जहाँ छोटी जोतों पर सामान्यतः जीविकोपार्जन के लिए फ़सलें उगाई जाती हैं।
बड़ी जोतें वाणिज्यिक कृषि के लिए अधिक उपयुक्त होती हैं जैसे संयुक्त राज्य अमेरिका, कनाडा और आस्ट्रेलिया में।
आओ, हम दो फार्मों एक भारत और दूसरे संयुक्त राज्य अमेरिका के वस्तुस्थिति अध्ययनों की सहायता से विकासशील और विकसित देशों की कृषि के विषय में जानें।
उत्तर प्रदेश के गाज़ीपुर ज़िले में आदिलाबाद एक छोटा-सा गाँव है।
मुन्नालाल इस गाँव का एक छोटा किसान है जिसके पास लगभग 1.5 हेक्टेयर का एक फार्म है।
उसका आवास मुख्य गाँव में है।
वह अधिक उपज देने वाले बीजों को बाज़ार से वर्षों के एकांतर पर खरीदता है।
उसकी भूमि उर्वर है और वह वर्ष में कम-से-कम दो फ़सलें, सामान्यतः गेहूँ या चावल और दालें, उगाता है।
किसान अपने मित्रों और बुजुर्गों के साथ-साथ सरकारी कृषि अधिकारियों से कृषि कार्यों के संबंध में सलाह लेता है।
वह अपने खेत की जुताई के लिए भाड़े पर ट्रैक्टर लेता है, यद्यपि उसके कुछ मित्र अभी भी बैलों से खेतों को जोतने की परंपरागत विधि का प्रयोग करते हैं।
समीप के खेत में एक नलकूप है, जिसे वह अपने खेत की ¯सचाई के लिए भाड़े पर लेता है।
मुन्नालाल के पास दो भैंस और कुछ मुर्गियाँ भी हैं।
वह निकट के शहर में स्थित सहकारी भंडार में दूध बेचता है।
वह वहाँ का एक सदस्य है।
सहकारी समिति उसके जानवरों के लिए चारे के प्रकार, पशुधन के स्वास्थ्य के सुरक्षात्मक उपायों और कृत्रिम गर्भाधान के संबंध में भी सलाह देती है।
कृषि के विविध कार्यों में परिवार के सभी सदस्य उसकी सहायता करते हैं।
कभी-कभी वह बैंक या कृषि सहकारी समिति से बीजों की उच्च उपज वाली किस्मों और औज़ारों को खरीदने के लिए ऋण लेता है।
वह अपने उत्पाद को निकट के शहर में स्थित मंडी में बेचता है।
अधिकांश किसानों के पास भंडारण सुविधाओं की कमी होती है, इसलिए वे बाज़ार के अनुकूल न होने पर भी अपने उत्पादों को बेचने के लिए विवश होते हैं।
हाल के वर्षों में, सरकार ने भंडारण की सुविधाओं के विकास के लिए कुछ कदम उठाए हैं।
संयुक्त राज्य अमेरिका में एक फार्म का औसत आकार भारतीय फार्म की तुलना में बहुत बड़ा होता है।
संयुक्त राज्य अमेरिका में एक प्रारूपिक पफार्म का आकार 250 हेक्टेयर होता है।
किसान सामान्यतः फार्म में रहता है।
मक्का, सोयाबीन, गेहूँ और चुकंदर यहाँ उगाई जाने वाली कुछ महत्त्वपूर्ण फ़सलें हैं।
संयुक्त राज्य अमेरिका के मध्य-पश्चिम में स्थित आयोवा राज्य के एक किसान जो होरन के पास 300 हेक्टेयर भूमि है।
वह अपने खेत में मक्का तब उगाता है जब वह आश्वस्त हो कि मृदा और जल संसाधन इस फ़सल की आवश्यकता को पूरा कर देंगे।
फ़सल को नुकसान पहुँचाने वाले पीड़कों पर नियंत्रण के लिए पर्याप्त उपाय किए जाते हैं।
समय-समय पर वह मृदा के नमूनों को मृदा परीक्षण प्रयोगशाला में जाँच के लिए भेजता है कि उसमें पर्याप्त पोषक हैं या नहीं।
ये परिणाम जो होरन को वैज्ञानिक उर्वरक कार्यक्रम की योजना बनाने में मदद करते हैं।
उसका कंप्यूटर उपग्रह से जुड़ा हुआ है जो उसे उसके खेत की यथार्थ तस्वीर देता है।
यह रासायनिक उर्वरकों और पीड़कनाशकों का आवश्यकतानुसार प्रयोग करने में उसकी मदद करता है।
वह ट्रैक्टरों, बीज बोने की मशीनों,समतलक, संयुक्त हार्वेस्टर और थ्रेसर का उपयोग कृषि संबंधी विविध संक्रियाओं में करता है।
अनाज स्वचालित अन्न भंडार में संचित किए जाते हैं अथवा बाज़ार अभिकरणों मार्केट एजेंसियों में भेजे जाते हैं।
संयुक्त राज्य अमेरिका में किसान एक व्यवसायी की तरह काम करता है न कि एक खेतिहर किसान की तरह।
कृषि क्या है?
उन कारकों का नाम बताइए जो कृषि को प्रभावित कर रहे हैं।
स्थानांतरी कृषि क्या है?
इस कृषि की क्या हानियाँ हैं?
रोपण कृषि क्या है?
सरकार किसानों को कृषि के विकास में किस प्रकार मदद करती है?
भारत में कृषि एक प्राथमिक क्रिया है।
विभिन्न फ़सलें विभिन्न प्रदेशों में उगाई जाती हैं।
ज़ार में उपलब्ध गेहूँ, चावल, ज्वार, बाजरा, रागी, मक्का, तिलहन और दलहन के बीजों को एकत्र कीजिए।
उन्हें कक्षा में लाइए और पता लगाइए कि वे किस प्रकार की मृदा में उगते हैं?
क्या आपने कभी यह विचार किया है कि लिखने की अभ्यास पुस्तिका जो आप इस्तेमाल में लाते हैं, वह विनिर्माण की लंबी प्रक्रिया के बाद आपके पास पहुँचती है।
इसके जीवन की शुरुआत वृक्ष से होती है।
उसे काटा जाता है और लुगदी-मिल तक ले जाया जाता है।
वहाँ वृक्षों की लकड़ी को संसाधित एवं काष्ठ-लुगदी में परिवर्तित किया जाता है।
काष्ठ-लुगदी को रासायनिक द्रव्य के साथ मिलाया जाता है और अंततः मशीनों के द्वारा कागज़ के रूप में परिवर्तित किया जाता है।
यह कागज़ प्रेस में जाता है जहाँ रसायनों से निर्मित स्याही का इस्तेमाल पृष्ठों पर रेखाएँ छापने में किया जाता है।
इसके उपरांत पृष्ठों को अभ्यास पुस्तिका के रूप में बाँधकर व पैक करके बिक्री के लिए बाज़ार भेज दिया जाता है।
अंत में यह आपके हाथों में पहुँचती है।
द्वितीयक क्रियाकलाप या विनिर्माण में कच्चे माल को लोगों के लिए अधिक मूल्य के उत्पादों के रूप में परिवर्तित किया जाता है, जैसा कि आपने देखा लुगदी कागज़ के रूप में और कागज़ अभ्यास पुस्तिका के रूप में।
ये विनिर्माण प्रक्रिया के दो चरणों को प्रदर्शित करते हैं।
उद्योग का संबंध आर्थिक गतिविधि से है जो कि वस्तुओं के उत्पादन, खनिजों के निष्कर्षण अथवा सेवाओं की व्यवस्था से संबंधित है।
इस प्रकार लोहा और इस्पात उद्योग वस्तुओं के उत्पादन से संबंधित है, कोयला खनन उद्योग कोयले को ध्रती से निकालने से संबंधित है तथा पर्यटन सेवा देने से संबंधित उद्योग है।
उद्योगों का वर्गीकरण
उद्योगों का वर्गीकरण कच्चा माल, आकार और स्वामित्व के आधार पर किया जा सकता है।
कच्चा माल कच्चे माल के उपयोग के आधार पर उद्योग कृषि आधारित, खनिज आधारित, समुद्र आधारित और वन आधारित हो सकते हैं।
कृषि आधारित उद्योग कच्चे माल के रूप में वनस्पति और जंतु आधारित उत्पादों का उपयोग करते हैं।
खाद्य संसाधन, वनस्पति तेल, सूती वस्त्र, डेयरी उत्पाद और चर्म उद्योग कृषि आधारित उद्योगों के उदाहरण हैं।
खनिज आधारित उद्योग प्राथमिक उद्योग हैं जो खनिज अयस्कों का उपयोग कच्चे माल के रूप में करते हैं।
इन उद्योगों के उत्पाद अन्य उद्योगों का पोषण करते हैं।
अयस्क से निर्मित लोहा खनिज आधारित उद्योग का उत्पाद है।
यह कई अन्य उत्पादों के विनिर्माण के लिए कच्चे माल के रूप में प्रयुक्त किया जाता है जैसे भारी मशीनों, भवन निर्माण सामग्री तथा रेल के डिब्बे बनाने में।
समुद्र आधारित उद्योग सागरों और महासागरों से प्राप्त उत्पादों का उपयोग कच्चे माल के रूप में करते हैं।
समुद्री खाद्य प्रसंस्करण उद्योग और मत्स्य तेल निर्माण इसके कुछ उदाहरण हैं।
वन आधारित उद्योग वनों से प्राप्त उत्पाद का उपयोग कच्चे माल के रूप में करते हैं।
लुगदी एवं कागज़, औषध रसायन, फर्नीचर और भवन निर्माण वनों से संबंधित उद्योग हैं।
आकार उद्योग के आकार का तात्पर्य निवेश की गई पूँजी की राशि, नियोजित लोगों की संख्या और उत्पादन की मात्र से है।
आकार के आधार पर उद्योगों को दो भागों में बाँटा जा सकता है लघु आकार के उद्योग और बृहत आकार के उद्योग।
कुटीर या घरेलू उद्योग छोटे पैमाने के उद्योग हैं जिसमें दस्तकारों के द्वारा उत्पादों का निर्माण हाथ से होता है।
टोकरी बुनाई, मिट्टी के बर्तन और अन्य हस्तनिर्मित वस्तुएँ कुटीर उद्योगों के उदाहरण हैं।
बडे़ पैमाने के उद्योग जो बड़ी मात्र में वस्तुओं का उत्पादन करते हैं, उनकी तुलना में छोटे पैमाने के उद्योग कम पूँजी व प्रौद्योगिकी का उपयोग करते हैं।
बड़े पैमाने के उद्योगों में पूँजी का निवेश अधिक और प्रयुक्त प्रौद्योगिकी उच्चस्तरीय होती है।
रेशम बुनाई और खाद्य प्रक्रमण उद्योग लघु पैमाने के उद्योग हैं ।
ऑटोमोबाइल और भारी मशीनों का उत्पादन बड़े पैमाने के उद्योग हैं।
स्वामित्व स्वामित्व के आधर पर उद्योगों को निजी क्षेत्र, राज्य स्वामित्व अथवा सार्वजनिक क्षेत्र, संयुक्त क्षेत्र और सहकारी क्षेत्र में वर्गीकृत किया जा सकता है।
निजी क्षेत्र के उद्योगों का स्वामित्व और संचालन या तो एक व्यक्ति द्वारा या व्यक्तियों के समूह द्वारा किया जाता है।
सार्वजनिक क्षेत्र के उद्योगों का स्वामित्व और संचालन सरकार द्वारा होता है जैसे हिंदुस्तान एरोनॉटिक्स लिमिटेड और स्टील ऑथॉरिटी ऑपफ इंडिया लिमिटेड।
संयुक्त क्षेत्र के उद्योगों का स्वामित्व और संचालन राज्यों और व्यक्तियों अथवा व्यक्तियों के समूह द्वारा होता है।
मारुति उद्योग लिमिटेड संयुक्त क्षेत्र के उद्योग का एक उदाहरण है।
सहकारी क्षेत्र के उद्योगों का स्वामित्व और संचालन कच्चे माल के उत्पादकों या पूर्तिकारों, कामगारों अथवा दोनों द्वारा होता है।
आनंद मिल्क यूनियन लिमिटेड एवं सुधा डेयरी सहकारी उपक्रम के उत्तम उदाहरण है।
उद्योगों की अवस्थिति को प्रभावित करने वाले कारक
वे कारक जो उद्योगों की अवस्थिति को प्रभावित करते हैं, कच्चे माल की उपलब्धता, भूमि, जल, श्रम, शक्ति, पूँजी, परिवहन और बाज़ार हैं।
उद्योग उन्हीं स्थानों पर केंद्रित होते हैं जहाँ इनमें से कुछ या ये सभी कारक आसानी से उपलब्ध होते हैं।
कभी-कभी सरकार कम दाम पर विद्युत उपलब्धता, कम परिवहन लागत तथा अन्य अवसंरचना जैसे प्रोत्साहन प्रदान करती है ताकि पिछडे़ क्षेत्रों में भी उद्योग स्थापित किया जा सके।
औद्योगीकरण से प्रायः नगरों और शहरों का विकास एवं वृद्धि होती है।
औद्योगिक तंत्र में निवेश, प्रक्रम और निर्गत शामिल हैं।
निवेश में कच्चे माल, श्रम और भूमि की लागत, जल की उपलब्धता, परिवहन, विद्युत और अन्य अवसंरचना शामिल हैं।
प्रक्रम में कई तरह के क्रियाकलाप शामिल हैं जो कच्चे माल को परिष्कृत माल में परिवर्तित करते हैं।
निर्गत अंतिम उत्पाद और इससे अर्जित आय है।
सूती वस्त्र उद्योग के संदर्भ में कपास, मानव श्रम, कारखाना और परिवहन लागत निवेश हो सकते हैं।
प्रक्रमों में ओटाई, कटाई, बुनाई, रँगाई और छपाई शामिल है।
कमीज़ जिसे आप पहनते हैं वह उत्पादन है।
औद्योगिक प्रदेश का विकास तब होता है जब कई तरह के उद्योग एक-दूसरे के निकट स्थित होते हैं और वे अपनी निकटता के लाभ आपस में बाँटते हैं।
विश्व के प्रमुख औद्योगिक प्रदेश पूर्वोत्तर अमेरिका, पश्चिमी और मध्य यूरोप, पूर्वी यूरोप और पूर्वी एशिया हैं।
मुख्य औद्योगिक प्रदेश अधिकांशतः शीतोष्ण कटिबंधीय क्षेत्रों, समुद्री पत्तनों के समीप और विशेष तौर पर कोयला क्षेत्रों के निकट स्थित होते हैं।
भारत में अनेक औद्योगिक प्रदेश हैं, जैसे मुंबई-पुणे समूह, बंगलौर, तमिलनाडु प्रदेश, हुगली प्रदेश, अहमदाबाद-वडोदरा प्रदेश, छोटानागपुर औद्योगिक प्रदेश, विशाखापट्नम गुंटूर औद्योगिक प्रदेश, गुड़गाँव-दिल्ली-मेरठ औद्योगिक प्रदेश और कोल्लम-तिरुवनंतपुरम औद्योगिक प्रदेश।
विश्व के प्रमुख उद्योग लोहा-इस्पात उद्योग, सूती वस्त्र उद्योग और सूचना प्रौद्योगिकी उद्योग हैं।
लोहा-इस्पात उद्योग और वस्त्र उद्योग काफ़ी पुराने उद्योग हैं जबकि सूचना प्रौद्योगिकी उद्योग एक नया उभरता उद्योग है।
वे देश जिसमें लोहा-इस्पात उद्योग अवस्थित हैं, जर्मनी, संयुक्त राज्य अमेरिका, चीन, जापान और रूस है।
वस्त्र उद्योग भारत, हांगकांग, दक्षिण कोरिया, जापान और ताइवान में संकेंद्रित है।
सूचना प्रौद्योगिकी उद्योग के मुख्य केंद्र मध्यवर्ती कलिफोर्निया के सिलिकॉन घाटी में और भारत के बेंगलुरु प्रदेश में हैं।
अन्य उद्योगों की तरह लोहा-इस्पात उद्योग में भी बहुत से निवेश, प्रक्रम और निर्गत शामिल हैं।
यह एक पोषक उद्योग है जिसके उत्पाद अन्य उद्योगों के लिए कच्चे माल के रूप में प्रयुक्त होते हैं।
उद्योग के लिए निवेश में श्रम, पूँजी, स्थान और अन्य अवसंरचना के साथ-साथ लौह-अयस्क, कोयला और चूना-पत्थर कच्चे माल के रूप में सम्मिलित हैं।
लौह-अयस्क से इस्पात निर्माण की प्रक्रिया में कई चरण शामिल हैं।
कच्चे माल को झोंका भट्टी में रखा जाता है जहाँ यह प्रगलित होता है ।
इसके बाद यह परिशोधित होता है।
प्राप्त उत्पाद इस्पात होता है जो अन्य उद्योगों में कच्चे माल के रूप में प्रयुक्त किया जा सकता है।
इस्पात कड़ा होता है और इसे आसानी से काटा और आकार दिया जा सकता है अथवा इससे तार बनाए जा सकते हैं।
ऐलुमिनियम, निकल, तांबा जैसी अन्य धातुओं को थोड़ी-थोड़ी मात्र में इस्पात में मिलाकर इसकी मिश्र धातुएँ बनाई जा सकती हैं।
मिश्र धातु इस्पात को असामान्य कठोरता, दृढ़ता और जंग प्रतिरोधक क्षमता प्रदान करती है।
इस्पात प्रायः आधुनिक उद्योगों का मेरुदंड कहलाता है।
लगभग सारी वस्तुएँ जिनका हम लोग उपभोग करते हैं वे या तो लोहा या इस्पात से बने हैं अथवा इन धातुओं से निर्मित औज़ारों और मशीनों से बने हैं।
पोत, रेलगाड़ी, ट्रक और ऑटो अधिकांशतः इस्पात से बने हैं।
यहाँ तक कि सेफ्टी पिन और सुईयाँ, जिनका उपयोग आप करते हैं वे भी इस्पात से बनती हैं।
तेल- कूप इस्पात से बनी मशीनों से बेधित किए जाते हैं।
इस्पात की पाइपलाइन से तेल परिवाहित किया जाता है।
खनिजों का खनन इस्पात के उपकरणों से होता है।
कृषि के यंत्र प्रायः इस्पात के बने होते हैं।
विशाल भवनों का ढाँचा इस्पात का बनाया जाता है।
1800 ई. के पूर्व इस्पात उद्योग वहाँ स्थित थे जहाँ कच्चा माल, विद्युत आपूर्ति और बहता जल आसानी से उपलब्ध थे।
बाद में उद्योग के लिए आदर्श स्थिति कोयला क्षेत्र के समीप, नहरों और रेलवे के निकट थी।
1950 के बाद लोहा और इस्पात उद्योग समुद्रपत्तन के निकट सपाट भूमि के विशाल क्षेत्रों में केंद्रित होने शुरू हुए।
ऐसा इसलिए हुआ क्योंकि इस्पात निर्माण का कार्य इस समय तक बहुत विशाल हो गया और लौह-अयस्क विदेशों से आयात करना पड़ता था।
भारत में लोहा-इस्पात उद्योग कच्चा माल, सस्ते श्रमिक, परिवहन और बाज़ार का लाभ लेते हुए विकसित हुए।
सभी महत्त्वपूर्ण इस्पात उत्पादक केंद्र, जैसे भिलाई, दुर्गापुर, बर्नपुर, जमशेदपुर, राउरकेला, बोकारो एक ही प्रदेश में स्थित हैं जो चार राज्यों में फैले हैं।
वे चार राज्य हैं पश्चिम बंगाल, झारखंड, ओडिशा और छत्तीसगढ़।
भद्रावती और विजयनगर कर्नाटक में, विशाखापट्नम आंध्र प्रदेश में, सलेम तमिलनाडु में अन्य महत्त्वपूर्ण इस्पात के केंद्र हैं जो स्थानीय संसाधनों का उपयोग कर रहे हैं।
जमशेदपुर 1947 से पूर्व भारत में केवल एक इस्पात का कारखाना था टाटा आयरन एंड स्टील वंफपनी लिमिटेड टिस्को।
यह निजी स्वामित्व में था।
स्वतंत्रता के पश्चात् सरकार ने यह कार्य अपने हाथ में लिया और बहुत से लोहा-इस्पात संयंत्र स्थापित किए।
झारखंड में स्वर्णरेखा और खरकई नदियों के संगम के समीप साकची में सन् 1907 में टिस्को की शुरुआत की गई थी।
बाद में साकची का नाम बदल कर जमशेदपुर रखा गया।
भौगोलिक रूप से जमशेदपुर, देश में लोहा-इस्पात केंद्र के रूप में सर्वाधिक सुविधाजनक स्थान पर है।
साकची को कई कारणों से इस्पात संयंत्र स्थापित करने के लिए चुना गया।
यह स्थान बंगाल-नागपुर रेलमार्ग पर कालीमाटी स्टेशन से मात्र 32 किमी. की दूरी पर था।
यह स्थान लौह-अयस्क, कोयला और मैंगनीज निक्षेपों के साथ-साथ कोलकाता के निकट भी था, जहाँ विशाल बाज़ार उपलब्ध था।
टिस्को को झरिया कोयला क्षेत्रों से कोयला और ओडिशा तथा छत्तीसगढ़ से लौह-अयस्क, चूना-पत्थर, डोलोमाइट और मैंगनीज प्राप्त होता है।
खरकई और स्वर्ण रेखा नदियों से पर्याप्त जल की आपूर्ति होती है।
सरकारी प्रोत्साहनों से इसे प्रर्याप्त पूँजी उपलब्ध हुई।
जमशेदपुर में टिस्को की स्थापना के बाद कई अन्य औद्योगिक संयंत्र स्थापित किए गए।
इनमें रसायन, इंजनों के पुर्जे, कृषि उपकरण, मशीनें, टिन की चादरें, केबल और तार का उत्पादन किया जाता है।
भारत में लोहा-इस्पात उद्योग के विकास से त्वरित औद्योगिक विकास आरंभ हुआ।
भारतीय उद्योग के लगभग सभी क्षेत्र अधिकांशतः अपने आधारभूत अवसंरचना के लिए लोहा-इस्पात उद्योग पर निर्भर हैं।
भारतीय लोहा-इस्पात उद्योग में बृहत् समाकलित इस्पात संयंत्रों के साथ-साथ लघु इस्पात मिल भी सम्मिलित हैं।
इसमें द्वितीयक उत्पादक, रॉलिंग मिल और सहायक उद्योग भी शामिल हैं।
पिट्सबर्ग यह संयुक्त राज्य अमेरिका का एक महत्त्वपूर्ण इस्पात नगर है।
पिट्सबर्ग के इस्पात उद्योग को स्थानीय सुविधाएँ उपलब्ध हैं।
कच्चा माल जैसे कोयला पिट्सबर्ग में ही उपलब्ध है जबकि लौह-अयस्क मिनेसोटा की लोहे की खानों से प्राप्त होता है जो पिट्सबर्ग से लगभग 1500 किमीदूर है।
इन खानों और पिट्सबर्ग के बीच नौपरिवहन का सर्वोत्तम मार्ग, ग्रेट लेक्स जलमार्ग, आता है।
यह अयस्क के नौपरिवहन हेतु सस्ता मार्ग है।
ग्रेट लेक्स से पिट्सबर्ग क्षेत्र तक लौह-अयस्क रेलगाड़ियों से लाया जाता है।
ओहियो, मोनोगहेला और एल्घनी नदियों से पर्याप्त जल प्राप्त होता है।
आज पिट्सबर्ग में बहुत कम बड़ी इस्पात मिल हैं।
ये मिल पिट्सबर्ग के उफपर मोनोगहेला और एल्घनी नदी की घाटियों में तथा पिट्सबर्ग के नीचे ओहियो नदी के सहारे स्थित है।
परिष्कृत इस्पात स्थल और जल दोनों मार्गों द्वारा बाज़ार में भेजा जाता है।
पिट्सबर्ग क्षेत्र में इस्पात मिलों के अतिरिक्त कई अन्य कारखाने हैं।
ये रेल, रेल पटरी उपकरण और भारी मशीनों के उत्पादन में इस्पात का प्रयोग कच्चे माल के रूप में करते हैं।
धागे से कपडे़ की बुनाई एक प्राचीन कला है।
कपास, ऊन, सिल्क, जूट और पटसन का प्रयोग वस्त्र निर्माण में होता है।
उपयोग में लाए गए कच्चे माल के आधार पर वस्त्र उद्योग का वर्गीकरण किया जा सकता है।
रेशे वस्त्र उद्योग के कच्चे माल हैं।
रेशे प्राकृतिक या मानवनिर्मित हो सकते हैं।
प्राकृतिक रेशे उफन, सिल्क, कपास, लिनन और जूट से प्राप्त किए जाते हैं।
मानवनिर्मित रेशों में नाइलॉन, पॉलिएस्टर, ऐक्रिलिक और रेयॉन शामिल हैं।
सूती वस्त्र उद्योग विश्व के प्राचीनतम उद्योगों में से एक है।
18वीं सदी की औद्योगिक क्रांति तक सूती वस्त्र हस्तकताई तकनीकों एवं हथकरघों से बनाया जाता था।
18वीं सदी में पावरलूम ने पहले ब्रिटेन में और बाद में विश्व के अन्य दूसरे भागों में सूती वस्त्र उद्योग के विकास को आगे बढ़ाया।
आज भारत, चीन, जापान और संयुक्त राज्य अमेरिका सूती वस्त्र के महत्त्वपूर्ण उत्पादक हैं।
भारत में अत्युत्तम गुणवत्ता के सूती वस्त्र उत्पादन करने की गौरवपूर्ण परंपरा रही है।
ब्रिटिश शासन से पूर्व, हाथ से कते और हाथ से बुने हुए वस्त्रों का एक विस्तृत भारतीय बाज़ार था।
ढाका का मलमल, मसूलीपट्टनम की छींट, कालीकट के केलिको तथा बुरहानपुर, सूरत व वदोदरा के सुनहरी ज़री के काम वाले सूती वस्त्र गुणवत्ता और डिज़ाइनों के लिए विश्वविख्यात थे।
लेकिन हाथ से बने होने के कारण सूती वस्त्र का उत्पादन महँगा और बनने में अधिक समय लेता था।
इसलिए परंपरागत सूती वस्त्र उद्योग पश्चिम के नए वस्त्र मिलों से प्रतिस्पर्धा नहीं कर सका, जो सस्ते व अच्छी गुणवत्ता वाले वस्त्रों का निर्माण यंत्राीकृत औद्योगिक यूनिट में करते थे।
पहली सफल यंत्राीकृत वस्त्र मिल मुंबई में 1854 ई. में स्थापित की गई।
कोष्ण आर्द्र जलवायु, मशीन आयात के लिए पत्तन, कच्चे माल की उपलब्धता और दक्ष श्रमिक इस प्रदेश में इस उद्योग के द्रुत फैलाव में सहायक रहा।
प्रारंभ में यह उद्योग महाराष्ट्र और गुजरात राज्य में अनुकूल आर्द्र जलवायु के कारण पनपा।
लेकिन वर्तमान में आर्द्रता कृत्रिम रूप से उत्पन्न की जा सकती है और कच्ची कपास शुद्ध होती है एवं वस्त्र उत्पादन प्रक्रिया में इसका वजन कम नहीं होता, इसलिए यह उद्योग भारत के विभिन्न भागों में फैल गया है।
कोयंबटूर, कानपुर, चेन्नई, अहमदाबाद, मुंबई, कोलकाता, लुधियाना, पुडुचेरी और पानीपत कुछ अन्य महत्त्वपूर्ण केंद्र हैं।
अहमदाबाद अहमदाबाद गुजरात में साबरमती नदी के तट पर स्थित है।
1859 में यहाँ पहली सूती मिल स्थापित हुई थी।
यह यथा शीघ्र ही मुंबई के बाद भारत का दूसरा सबसे बड़ा वस्त्र-निर्माता नगर बन गया।
अहमदाबाद को प्रायः भारत का मानचेस्टर कहा जाता है।
अनुकूल अवस्थिति कारक अहमदाबाद में सूती वस्त्र उद्योग के विकास में सहायक थे।
अहमदाबाद कपास उत्पन्न करने वाले क्षेत्र के बहुत निकट स्थित है।
यहाँ कच्चा माल आसानी से उपलब्ध होता है।
जलवायु कताई और बुनाई के लिए आदर्श है।
सपाट भूभाग और भूमि की आसानी से उपलब्धता मिलों की स्थापना में उपयुक्त है।
गुजरात और महाराष्ट्र राज्य की घनी आबादी इस उद्योग को कुशल और अर्धकुशल श्रमिक उपलब्ध कराते हैं।
सुविकसित सड़कें और रेल मार्गों का जाल सूती वस्त्र को देश के विभिन्न भागों में आसानी से पहुँचाने में मदद करता है।
इस तरह इसकी बाज़ार तक सरल पहुँच उपलब्ध है।
नज़दीक में मुंबई पत्तन, इसे मशीनों का आयात करने और सूती वस्त्र के निर्यात की सुविधा प्रदान करता है।
परंतु हाल के वर्षों में, अहमदाबाद की सूती मिलों की कुछ समस्याएँ हैं।
बहुत से वस्त्र मिल बंद हो चुके हैं।
देश में नए वस्त्र केन्द्रों का विकास और अहमदाबाद की मिलों में मशीन प्रौद्योगिकी का नवीकरण न होना इसका प्रमुख कारण है।
ओसाका ओसाका जापान का एक महत्त्वपूर्ण वस्त्र-निर्माण केंद्र है।
यह जापान का मानचेस्टर के नाम से भी जाना जाता है।
ओसाका में सूती वस्त्र उद्योग का विकास कई भौगोलिक कारणों से हुआ है।
ओसाका के चारों ओर का विस्तृत मैदान सूती वस्त्र मिलों के विकास के लिए आसानी से भूमि की उपलब्धता सुनिश्चित करता है।
कोष्ण आर्द्र जलवायु कताई व बुनाई के लिए बहुत ही उपयुक्त है।
योडो नदी मिलों के लिए पर्याप्त जल उपलब्ध कराती है।
श्रमिक आसानी से उपलब्ध हैं।
पत्तन की अवस्थिति कच्चे कपास को आयात करने और वस्त्रों के निर्यात की सुविधा उपलब्ध कराती है।
ओसाका का वस्त्र उद्योग पूर्णतः आयातित कच्चे मालों के ऊपर निर्भर है।
कपास मिस्र, भारत, चीन और यू.एस.ए. से आयात की जाती है।
परिष्कृत उत्पाद अधिकांशतः निर्यात किया जाता है।
उच्च गुणवत्ता और कम मूल्य की वजह से उसका एक अच्छा बाज़ार है।
यद्यपि देश का यह एक महत्त्वपूर्ण उद्योग है लेकिन हाल ही में ओसाका के सूती वस्त्र उद्योग का स्थान अन्य उद्योग, जैसे लौह-इस्पात, मशीनरी, जहाज़रानी, ऑटोमोबाईल, विद्युत उपकरण और सीमेंट लेते जा रहे हैं।
उद्योग शब्द का क्या तात्पर्य है?
वे कौन-से मुख्य तथ्य हैं जो उद्योग की अवस्थिति को प्रभावित करते हैं?
कौन-सा उद्योग प्रायः आधुनिक उद्योग का मेरुदंड कहा जाता है और क्यों?
कपास उद्योग मुंबई में तेज़ी से क्यों विकसित हुआ है?
लोग ही एक राष्ट्र के सबसे बड़े संसाधन होते हैं। 
प्रकृति की देन केवल उस समय महत्त्वपूर्ण होती है जब वह लोगों के लिए उपयोगी होती है।
लोग अपनी आवश्यकताओं और योग्यताओं से उसे संसाधन में परिवर्तित कर देते हैं।
इस प्रकार मानव संसाधन ही अंतिम संसाधन है।
स्वस्थ, शिक्षित और अभिप्रेरित लोग अपनी आवश्यकताओं के अनुरूप संसाधनों का विकास करते हैं।
अन्य संसाधनों की भाँति मानव संसाधन विश्व में समान रूप से वितरित नहीं है।
अपने शैक्षिक स्तर, आयु और लिंग में वे एक-दूसरे से भिन्न हैं।
उनकी संख्या और लक्षण भी बदलते रहते हैं।
भूपृष्ठ पर जिस प्रकार लोग फैले हैं, उसे जनसंख्या वितरण का प्रतिरूप कहते हैं।
विश्व की जनसंख्या का 90 प्रतिशत से अधिक भाग भूपृष्ठ के लगभग 30 प्रतिशत भाग पर निवास करता है।
विश्व में जनसंख्या का वितरण अत्यंत असमान है।
कुछ क्षेत्र बहुत घने बसे हैं और कुछ विरल बसे क्षेत्र हैं।
दक्षिण और दक्षिण-पूर्वी एशिया, यूरोप और उत्तर-पूर्वी उत्तर अमेरिका घने बसे क्षेत्र हैं।
उच्च अक्षांशीय क्षेत्रों, उष्णकटिबंधीय मरुस्थलों, उच्च पर्वतों और विषुवतीय वनों के क्षेत्रों में बहुत कम लोग रहते हैं।
 विषुवत वृत्त के दक्षिण की अपेक्षा विषुवत वृत्त के उत्तर में बहुत अधिक लोग रहते हैं।
विश्व की कुल जनसंख्या के लगभग तीन-चैथाई लोग दो महाद्वीपों एशिया और अफ्रीका में रहते हैं।
विश्व के 60 प्रतिशत लोग केवल दस देशों में रहते हैं।
इन सभी देशों में 10 करोड़ से अधिक लोग रहते हैं।
पृथ्वी पृष्ठ के एक इकाई क्षेत्र में रहने वाले लोगों की संख्या को जनसंख्या का घनत्व कहते हैं।
सामान्य रूप से यह प्रतिवर्ग किलोमीटर में व्यक्त किया जाता है।
संपूर्ण विश्व का औसत जनसंख्या घनत्व 51 व्यक्ति प्रति वर्ग किलोमीटर है।
सबसे अध्कि जनसंख्या घनत्व दक्षिण मध्य एशिया में है, इसके पश्चात क्रमशः पूर्वी एशिया एवं दक्षिण-पूर्वी एशिया में है।
स्थलाकृति: लोग सदैव पर्वतों और पठारों की तुलना में मैदानी भागों में ही रहना पसंद करते हैं क्योंकि ये क्षेत्र खेती, विनिर्माण और सेवा क्रियाओं के लिए उपयुक्त होते हैं।
गंगा के मैदान विश्व के सबसे अधिक घने बसे क्षेत्र हैं जबकि एंडिज़, आल्पस और हिमालय जैसे पर्वत विरल बसे हुए हैं।
जलवायु: लोग सामान्य रूप से चरम जलवायु जो अत्यधिक गरम अथवा अत्यधिक ठंडी जैसे सहारा मरुस्थल, रूस के ध्रुवीय प्रदेश, कनाडा और अंटार्कटिका में रहने से बचते हैं।
मृदा: उपजाऊ मृदाएँ कृषि के लिए उपयुक्त भूमि प्रदान करती हैं।
भारत में गंगा और ब्रह्मपुत्र, चीन में ह्वांग-ही, चांग जियांग तथा मिस्र में नील नदी के उपजाऊ मैदान घने बसे हुए क्षेत्र हैं।
जल: लोग उन क्षेत्रों में रहने को प्राथमिकता देते हैं जहाँ अलवणीय जल आसानी से उपलब्ध होता है।
विश्व की नदी घाटियाँ घने बसे क्षेत्र हैं जबकि मरुस्थल विरल जनसंख्या वाले हैं।
खनिज: खनिज निक्षेपों वाले क्षेत्र अधिक बसे हुए हैं।
दक्षिणी अफ्रीका की हीरे की खानें और मध्य पूर्व में तेल की खोज ने इन क्षेत्रों में लोगों को रहने के लिए प्रेरित किया है।
सामाजिक कारक: अच्छे आवास, शिक्षा और स्वास्थ्य सुविधाओं के क्षेत्र अत्यधिक घने बसे हैं, उदाहरण के लिए पुणे।
सांस्कृतिक कारक: धर्म और सांस्कृतिक महत्ता वाले स्थान लोगों को आकर्षित करते हैं।
वाराणसी, येरूसलम और वेटिकन सिटी इसके कुछ उदाहरण हैं।
आर्थिक कारक: औद्योगिक क्षेत्रा रोज़गार के अवसर प्रदान करते हैं।
लोग बड़ी संख्या में इन क्षेत्रों की ओर आकर्षित होते हैं।
जापान में ओसाका और भारत में मुंबई दो घने बसे क्षेत्र हैं।
जनसंख्या परिवर्तन से तात्पर्य एक निश्चित अवधि के दौरान लोगों की संख्या में परिवर्तन से है।
विश्व की जनसंख्या स्थिर नहीं रही है।
यह कई गुणा बढ़ गई है जैसा चित्र 6.3 में दिखाया गया है।
क्यों? ऐसा वास्तव में जन्म और मृत्यु की संख्या में परिवर्तन के कारण हुआ है।
मानव इतिहास में की लंबी अवधि में, सन् 1800 तक विश्व की जनसंख्या धीरे-धीरे बढ़ी है।
बड़ी संख्या में बच्चे जन्म लेते थे लेकिन शीघ्र ही उनकी मृत्यु भी हो जाती थी।
ऐसा इसलिए था क्योंकि वहाँ उचित स्वास्थ्य सुविधाएँ नहीं थी।
सभी लोगों के लिए पर्याप्त भोजन उपलब्ध नहीं था।
किसान सभी लोगों की भोजन की आवश्यकताओं को पूरा करने के लिए पर्याप्त उत्पादन करने में सक्षम नहीं थे।
इसके परिणामस्वरूप जनसंख्या में वृद्धि बहुत कम थीं।
सन् 1804 में, विश्व की जनसंख्या एक अरब हो गई थी।
150 वर्षों बाद, 1959 में विश्व की जनसंख्या 3 अरब पहुँच गई।
इसे प्रायः जनसंख्या विस्फोट कहते हैं।
1999 में, 40 वर्ष की अवधि से कम में जनसंख्या दुगुनी 6 अरब हो गई।
इस वृद्धि का मुख्य कारण खाद्य आपूर्ति एवं औषधियों के कारण मृत्यु दर कम होना है।
जबकि जन्म दर अभी भी बहुत अधिक रही।
जन्मों को साधारणतः जन्म दर में आँका जाता है।
जन्मदर अर्थात् प्रति 1000 व्यक्तियों पर जीवित जन्मों की संख्या में मापा जाता है।
मृत्युदर को प्रति 1000 व्यक्तियों पर मृतकों की संख्या में मापा जाता है।
किसी क्षेत्र विशेष में लोगों के आने-जाने को प्रवास कहते हैं।
जन्म और मृत्यु जनसंख्या परिवर्तन के प्राकृतिक कारण हैं।
एक देश के जन्म दर और मृत्यु दर के बीच के अंतर को प्राकृतिक वृद्धि दर कहते हैं।
विश्व में जनसंख्या के बढ़ने का मुख्य कारण प्राकृतिक वृद्धि दर का तीव्रता से बढ़ना है।
प्रवास एक अन्य कारण है जिससे जनसंख्या के आकार में परिवर्तन होता है।
लोग एक देश में अथवा देशों के बीच एक स्थान से दूसरे स्थान पर जा सकते हैं।
उत्प्रवासी वे लोग होते हैं जो देश को छोड़ते हैं, आप्रवासी वे लोग होते हैं जो देश में आते हैं।
संयुक्त राज्य अमेरिका और आस्ट्रेलिया जैसे देशों में भीतरी प्रवास अथवा आप्रवास द्वारा संख्या बढ़ी है।
सूडान देश एक ऐसा उदाहरण है जिसमें लोगों के बाहर चले जाने अथवा उत्प्रवास के कारण जनसंख्या में कमी का अनुभव किया गया है।
अंतर्राष्ट्रीय प्रवास की सामान्य प्रवृत्ति यह है कि लोग अच्छे आर्थिक अवसरों की खोज में कम विकसित राष्ट्राें से अधिक विकसित राष्ट्राें में चले जाते हैं।
देशों के अंदर बड़ी संख्या में लोग रोज़गार, शिक्षा और स्वास्थ्य सुविधाओं की खोज में ग्रामीण क्षेत्रों से नगरीय क्षेत्रों की ओर चले जाते हैं।
जनसंख्या वृद्धि की दर विश्व में अलग-अलग है।
यद्यपि विश्व की कुल जनसंख्या तीव्रता से बढ़ रही है, तथापि सभी देशों में यह वृद्धि अनुभव नहीं की जा रही है।
कुछ देशों में जैसे केन्या में जनसंख्या वृद्धि दर ऊँची है।
उन देशों में जन्म दर और मृत्यु दर दोनों ही उच्च हैं।
हाल ही में स्वास्थ्य सेवाओं में सुधार के साथ मृत्यु दर कम हो गई है परंतु जन्म दर अभी भी अधिक है जिससे वृद्धि दर बढ़ रही है।
अन्य देशों में जैसे यूनाइटेड किंगडम में निम्न जन्म दर और मृत्यु दर के कारण जनसंख्या वृद्धि की दर मंद है
एक संसाधन के रूप में लोगों की भूमिका को समझने के लिए हमें उनके गुणों के बारे में जानने की आवश्यकता होती है।
जनसंख्या संघटन हमारी यह जानने में सहायता करता है कि कितने पुरुष हैं और कितनी स्त्रिायाँ हैं, वे किस आयु वर्ग के हैं, कितने शिक्षित हैं और वे किस प्रकार के व्यवसाय में लगे हैं, उनकी आय का क्या स्तर है और स्वास्थ्य दशाएँ कैसी हैं?
एक देश के जनसंख्या संघटन का अध्ययन करने की एक रुचिकर विधि ‘जनसंख्या पिरामिड’ है जिसे आयु लिंग पिरामिड भी कहते हैं।
कुल जनसंख्या विभिन्न आयु वर्गों में विभाजित है, उदाहरणार्थ 5 से 9 वर्ष, 10 से 14 वर्ष।
कुल जनसंख्या का प्रतिशत इन वर्गों में से प्रत्येक वर्ग में पुरुष और स्त्रिायाँ उपविभाजित हैं।
जनसंख्या पिरामिड का आकार उस विशिष्ट देश में रहने वाले लोगों की कहानी बताता है।
बच्चों की संख्या (15 वर्ष से नीचे )निचले भाग में दिखाई गई है और यह जन्म के स्तर को दर्शाती है।
ऊपर का आकार लोगों वृद्ध (65 वर्ष से अधिक) की संख्या दर्शाता है और मृतकों की संख्या को दर्शाता है।
युवा आश्रित लोग (15 वर्ष से कम आयु वेफ ) और वृद्ध आश्रित लोग (65 वर्ष से अधिक आयु के )आश्रित आयु जनसंख्या के अंतर्गत आते हैं।
एक देश का जनसंख्या पिरामिड जिसमें जन्म दर और मृत्यु दर दोनों ही ऊँचे है ,आधार पर चौड़ा है और ऊपर तीव्रता से सँकरा हो जाता है।
ऐसा इसलिए है कि बहुत से बच्चे जन्म लेते हैं लेकिन उनमें से अधिकतर की मृत्यु शैशव काल में ही हो जाती है और कुछ ही बड़े हो पाते हैं।
इस स्थिति को केन्या के पिरामिड द्वारा दर्शाया गया है।
जिन देशों में मृत्यु दर (विशेष रूप से बहुत छोटे बच्चों मे) कम हो रही है, युवा आयु वर्ग का पिरामिड चौड़ा है क्योंकि शिशु प्रौढ‌‌‌‌‌‌ा़वस्था तक जीवित रहते है ।
इस प्रकार की जनसंख्या में युवा सापेक्षतः अधिक हैं इसका अर्थ मज़बूत और वर्धमान बढ़ती हुई श्रम शक्ति है।
कम जन्म दर वाले जापान जैसे देशों में आधार पर पिरामिड सँकरा है।
कुशल, उत्साही, आशावादी और सकारात्मक दृष्टि जैसे युवा जन किसी राष्ट्र के भविष्य होते हैं।
घटी मृत्यु दर के कारण अधिक लोग वृद्ध आयु तक पहुँच जाते हैं।
हम भारतवासी भाग्यशाली हैं कि हमारे पास ऐसा संसाधन है।
उन्हें योग्य एवं उत्पादक बनाने के लिए,कुशल बनाने और अवसर प्रदान करने के लिए अवश्य ही शिक्षित किया जाना चाहिए।
लोगों को संसाधन क्यों माना जाता है?
विश्व में जनसंख्या के असमान वितरण के क्या कारण हैं?
विश्व की जनसंख्या बहुत तेजी से बढ़ी है। क्यों?
जनसंख्या परिवर्तन को प्रभावित करने वाले किन्हीं दो कारकों की भूमिका की विवेचना कीजिए।
जनसंख्या संघटन से क्या तात्पर्य है ?
जनसंख्या पिरामिड क्या हैं?
वे किसी देश की जनसंख्या के बारे में समझने में किस प्रकार सहायता करते हैं?
जनसंख्या वितरण शब्द से क्या तात्पर्य है?
किसी विशिष्ट क्षेत्र में समय के साथ जनसंख्या में किस प्रकार परिवर्तन होता है।
किसी विशिष्ट क्षेत्र में जन्म लेने वाले लोगों की संख्या के संदर्भ में मृत्यु प्राप्त करने वाले लोगों की संख्या।
जब किसी क्षेत्र का जनघनत्व इतना बढ़ जाता है कि लोग ऊँची इमारतों में रहते हैं।
क्या मैं डिटेक्टिव बन सकता हूँ और एक देश की जनसंख्या का पता लगा सकता हूँ?
ये एक देश में पुरुष और स्त्रिायों की वर्तमान जनसंख्या को उनके आयु वर्ग में दर्शाया करते हैं।
जीवन प्रत्याशा यह उन वर्षों की संख्या है जिसमें औसत व्यक्ति के जीवित रहने की आशा की जा सकती है।
जब कक्षा के पूरे 30 विद्यार्थी उपस्थित होते हैं तब हमारी कक्षा बहुत भरी हुई दिखती है।
लेकिन जब यही विद्यार्थी स्कूल के सभा भवन में बैठते हैं तब वह कक्ष खुला और खाली दिखाई पड़ता है।
क्योंकि सभा भवन का आकार या क्षेत्र कक्षा से बड़ा होता है।
लेकिन जब स्कूल के सभी विद्यार्थी सभा भवन में आ जाते हैं तब सभा भवन भी भरा हुआ दिखने लगता है।
इस योजना का उद्देश्य संभाव्य और मौजूदा रोज़गार अर्जक को गुणवत्ता प्रशिक्षण प्रदान करके रोज़गार योग्य कौशल की योग्यता को प्रोत्साहित करना है।
अध्याय 1 में आप पढ़ चुके हैं कि ‘प्रारंभिक मानव’ भोजन, वस्त्र एवं आवास के लिए पूर्ण रूप से प्रकृति पर निर्भर थ
लेकिन समय के साथ उसने नए कौशल विकसित करके खाद्य पदार्थों का उत्पादन, घर बनाने, यातायात एवं संचार के बेहतर साधनों का विकास किया।
इस प्रकार उसने अपने आवास के वातावरण को अपने अनुकूल बनाया।
बस्तियाँ, वे स्थान हैं जहाँ लोग अपने लिए घर बनाते हैं।
प्रारंभिक मनुष्य वृक्षों एवं गुफाओं में निवास करते थे।
जब उन्होंने फसलें उगाना आरंभ किया, तो उनके लिए एक जगह स्थायी घर बनाना आवश्यक हो गया।
बस्तियों का विकास नदी घाटियों के निकट हुआ, क्योंकि वहाँ पर्याप्त मात्रा में जल उपलब्ध था एवं भूमि उपजाऊ थी।
व्यापार, वाणिज्य एवं विनिर्माण के विकास के साथ ही मानव बस्तियाँ बड़ी होती गईं।
नदी घाटी के निकट बस्ती पनपने लगीं एवं सभ्यता का विकास हुआ।
क्या आपको सिंधु, टिगरिस, नील एवं ह्वांग-ही नदियों के किनारे विकसित हुई सभ्यताओं के नाम याद हैं?
बस्तियाँ, स्थायी या अस्थायी हो सकती हैं।
जो बस्तियाँ कुछ समय के लिए बनाई जाती है ,उन्हें अस्थायी बस्तियाँ कहते हैं।
घने जंगलों, गर्म एवं ठंडे रेगिस्तानों तथा पर्वतों के निवासी अकसर अस्थायी बस्तियों में रहते है।
वे आखेट, संग्रहण, स्थानांतरी कृषि एवं ऋतु-प्रवास करते है ।
यद्यपि अधिकांश बस्तियाँ आज स्थायी बस्तियाँ हैं।
इन बस्तियों में लोग रहने के लिए घर बनाते हैं।
वे स्थान जहाँ भवन अथवा बस्तियाँ विकसित होती हैं उसे बसाव स्थान कहते हैं।
मैरी का जन्मदिन था।
केक काटने के लिए वह अपने मित्रों के साथ गुरप्रीत की प्रतीक्षा कर रही थी।
आखिरकार थकी, खाँसती और हाँफती हुई गुरप्रीत पहुँची।
उसने बताया कि अत्यधिक यातायात जाम था।
मैरी की माँ मिसेस थॉमस ने गुरप्रीत की पीठ थपथपाकर गहरी साँस भरी, ‘‘ओह!... हमारे शहर में बहुत प्रदूषण है!"
प्रसाद हाल ही में गाँव से आया था।
उसने पूछा, ‘‘शहरों में इतना प्रदूषण तथा यातायात जाम क्यों होता है?"
शहरों में बढ़ती आबादी के कारण दिन-प्रतिदिन वाहनों की संख्या बढ़ती जा रही है।
मैरी ने पूछा, तब लोग शहर क्यों आते हैं?
उसकी माँ ने उत्तर दिया, वे यहाँ नौकरी, बेहतर शिक्षा एवं चिकित्सीय सुविधा की तलाश में आते हैं।
मैरी ने फिर पूछा, यदि इतनी अधिक संख्या में लोग शहर में आते रहेंगे तो ये सारे लोग कहाँ रहेंगे?
मि. थॉमस ने कहा, यही कारण है कि अत्यधिक संख्या में गंदी बस्तियाँ एवं अवैध कब्जे वाली बस्तियाँ दिखाई देती हैं, जहाँ लोग भीड-भाड़ एवं अस्वास्थ्यकारी में रहते हैं।
शहरों में जल एवं विद्युत की कमी एक सामान्य समस्या हैं।
ऋतु-प्रवास लोगों के मौसमी आवागमन को ऋतु-प्रवास कहते हैं।
जो लोग पशु पालते हैं, वे मौसम में परिवर्तन के अनुसार नए चरागाहों की खोज में निकल जाते हैं।
प्रसाद ने कहा, हमारे गाँव में बड़े सिनेमा घर, अच्छी सुविधओं वाले स्कूल एवं अच्छे अस्पताल नहीं हैं, लेकिन हमारे यहाँ बहुत सारी खुली भूमि एवं साँस लेने के लिए ताजी हवा मिलती है।
जब मेरे दादा जी बीमार थे, तो उनको शहर के अस्पताल में लाना पड़ा था।
ऊपर दिए गए संवाद से बस्तियों के दो विभिन्न चित्रण हमारे सामने आते हैं, ग्रामीण एवं शहरी बस्तियाँ।
गाँव, ग्रामीण बस्ती होती है,जहाँ लोग कृषि, मत्स्य पालन, वानिकी, दस्तकारी एवं पशुपालन संबंधी कार्य करते हैं।
ग्रामीण बस्ती सघन या प्रकीर्ण हो सकती है ।
सघन बस्तियों में घर पास-पास बने होते हैं।
प्रकीर्ण बस्तियों में लोगों के घर दूर-दूर व्यापक क्षेत्र में फैले होते हैं।
इस प्रकार की बस्तियाँ मुख्यतः पहाड़ी क्षेत्रो, घने जंगल एवं अतिविषम जलवायु वाले क्षेत्रों में पाई जाती हैं।
ग्रामीण क्षेत्रों में लोग अपने पर्यावरण के अनुकूल घर बनाते हैं।
अत्यधिक वर्षा वाले क्षेत्रों में ढाल वाली छत बनाते हैं।
जिन स्थानों में वर्षा के समय जल का जमाव होता है, वहाँ ऊँचे प्लेटफॉर्म अथवा स्टिल्ट पर घर बनाए जाते हैं।
गर्म जलवायु वाले क्षेत्रों में मिट्टी की मोटी दीवार वाले घर पाए जाते हैं, जिनकी छतें फूस की बनी होती है ।
स्थानीय सामग्री, जैसे - पत्थर, पंक, चिकनी मिट्टी, तृण आदि का उपयोग घर बनाने में किया जाता है।
नगरीय बस्तियों में नगर छोटी एवं शहर उनसे बड़ी बस्तियाँ होती हैं।
नगरीय क्षेत्रों में लोग निर्माण, व्यापार एवं सेवा क्षेत्रों में कार्यरत होते हैं।
अपने राज्य के कुछ गाँवों, नगरों एवं शहरों के नाम लिखिए।
परिवहन लोगों एवं सामान के आवागमन के साधन होते हैं।
पुराने समय में अधिक दूरी की यात्रा करने में अत्यधिक समय लगता था।
उस समय लोग पैदल चलते थे एवं अपने सामान को ढोने के लिए पशुओं का उपयोग करते थे।
पहिए की खोज से परिवहन आसान हो गया।
समय के साथ परिवहन के विभिन्न साधनों का विकास होता गया, लेकिन आज भी लोग परिवहन के लिए पशुओं का उपयोग करते हैं।
हमारे देश में सामान्यतः गधे, खच्चर, बैल एवं ऊँट का उपयोग किया जाता है।
दक्षिणी अफ्रीका के ऐंडीज पर्वत के क्षेत्र में लामा का उपयोग उसी तरह होता है, जैसे तिब्बत में याक का उपयोग होता है।
प्रारंभ में अन्य देशों के व्यापारियों को भारत पहुँचने में अनेक महीने लग जाते थे।
वे समुद्री मार्ग से या थलीय मार्ग से आते थे।
हवाई यात्रा ने परिवहन को द्रुत बना दिया है।
आज भारत से यूरोप की यात्रा करने में केवल 6 से 8 घंटे का समय लगता है।
इस प्रकार परिवहन के आधुनिक साधन समय एवं ऊर्जा की बचत करते है ।
परिवहन के उन साधनों की एक सूची बनाएँ जिनका उपयोग आपकी कक्षा के छात्रा स्कूल आने के लिए करते हैं ।
कम दूरी यातायात के सबसे अधिक उपयोग किए जाने वाले मार्ग सड़क हैं।
सड़के पक्की एवं कच्ची हो सकती हैं और मैदानी क्षेत्रों में सड़कों का घना जाल बिछा है।
मरुस्थलों, वनों एवं ऊँचे पर्वत जैसे स्थानों पर भी सड़कें बनी हुई है ।
हिमालय पर्वत पर मनाली-लेह राजमार्ग विश्व के सबसे ऊँचे सड़क मार्गों में से एक है।
भूमिगत सड़कों को भूमिगत मार्ग कहते है ।
फ्लाईओवर, उत्थित संरचनाओं के ऊपर बनाए जाते है ।
भारत में अनेक राष्ट्रीय एवं राज्य राजमार्ग हैं।
भारत में एक्सप्रेस वे का निर्माण नवीनतम है।
स्वर्ण चतुर्भुज महामार्ग दिल्ली, मुंबई, चेन्नई और कोलकाता को जोडता है।
रेलमार्ग के द्वारा तीव्रता से एवं कम खर्च में लोगों का आवागमन एवं भारी सामान को ढोने का कार्य होता है।
वाष्प के इंजन की खोज एवं औद्योगिक क्रांति ने रेल परिवहन के तीव्र विकास में सहायता प्रदान की।
डीजल एवं विद्युत इंजनों ने व्यापक रूप से वाष्प के इंजनों का स्थान ले लिया है।
सुपरफास्ट रेलगाड़ियों से परिवहन की गति और तीव्र हो गई है।
मैदानी भागाें में रेलमार्गों का जाल व्यापक रूप से फैला है।
उन्नत प्रौद्योगिकीय कौशल से दुर्गम पहाड़ी क्षेत्रों में भी रेलमार्ग बनाना संभव हो गया है, लेकिन इनकी संख्या काफी कम है।
भारतीय रेलमार्गों का जाल भली-भाँति विकसित है।
यह एशिया में सबसे बड़ा है।
जायनिंग से ल्हासा के बीच चलने वाली रेलगाड़ी समुद्रतल से 4,000 मीटर की उँचाई पर चलती है, जिसका सबसे ऊँचाई समुद्र तल से 5,072 मीटर है।
ट्रांससाइबेरियन रेलमार्ग विश्व में सबसे लंबा रेलमार्ग है, जो पश्चिमी रूस में सेंट पीटर्सबर्ग से प्रशांत महासागरीय तट पर स्थित व्लादिवोस्टक तक जाता है।
आप पहले पढ़ चुके हैं कि प्रारंभिक समय में परिवहन के लिए जलमार्ग का उपयोग किया जाता था।
अधिक दूरी में भारी एवं बड़े आकार वाले सामानों को ढोने के लिए जलमार्ग सबसे सस्ता साधन होता है।
ये मुख्यतः दो प्रकार के होते हैं, अंतर्देशीय जलमार्ग एवं समुद्रीमार्ग ।
नाव्य नदियों एवं झीलों का उपयोग अंतर्देशीय जलमार्ग के लिए होता है।
कुछ महत्त्वपूर्ण अंतर्देशीय जलमार्ग हैं: गंगा-ब्रह्मपुत्रा नदी तंत्र, उत्तरी अमेरिका में ग्रेट लेक एवं अफ्रीका में नील नदी।
समुद्री एवं महासागरीय मार्गों का उपयोग सामान्यतः व्यापारिक माल एवं समान को एक देश से दूसरे देश में पहुँचाने के लिए करते हैं।
ये मार्ग पत्तनों से जुड़े होते हैं।
विश्व के कुछ महत्त्वपूर्ण पत्तन है, एशिया में सिंगापुर एवं मुंबई, उत्तर अमेरिका में न्यूयॉर्क एवं लॉस एंजिल्स, दक्षिण अमेरिका में रियो डि जेनेरियो, अफ्रीका में डरबन एवं केपटाउन, ऑस्ट्रेलिया में सिडनी, यूरोप में लंदन ।
क्या आप विश्व के कुछ और पत्तनों के भी नाम बता सकते हैं?
बीसवीं सदी के आरंभ में विकसित यह परिवहन का सबसे तीव्र मार्ग है।
ईंधन की लागत अधिक होने के कारण यह सर्वाधिक मँहगा साधन है।
वायु यातायात खराब मौसम, जैसे-कुहरे एवं तूफान से कुप्रभावित होता है।
यह यातायात का अकेला साधन है, जो सर्वाधिक दुर्गम एवं दुरूह स्थानों तक पहुँच सकता है, विशेष रूप से जहाँ सड़क एवं रेलमार्ग नहीं हैं।
हेलीकॉप्टर अगम्य स्थानों एवं संकटकालीन स्थितियों में लोगों को बचाने एवं भोजन, जल, कपड़े एवं दवाएँ बाँटने के लिए एक बहुत ही उपयोगी साधन है ।
कुछ महत्त्वपूर्ण हवाई पत्तन हैं: दिल्ली, मुंबई, न्यूयॉर्क, लंदन, पेरिस, फ्रैंकफर्ट एवं काहिरा।
संचार दूसरों के पास तक सूचना पहुँचाने की प्रक्रिया है।
तकनीकी विकास के साथ मानव ने संचार के नए एवं तीव्र साधनों को विकसित कर लिया है।
संचार तंत्र के विकास का वर्णन करता है।
संचार के क्षेत्र में विकास से विश्व में सूचना क्रांति आई है।
सूचना प्रदान करने के लिए शिक्षा तथा मनोरजंन के लिए संचार के विभिन्न साधनों का उपयोग होता है।
समाचारपत्रों, रेडियो एवं टेलीविजन के द्वारा हम बड़ी संख्या में लोगों के साथ संचार कर सकते हैं।
इसलिए इनको जनसंम्पर्क माध्यम कहते हैं।
सेटेलाइट से संचार में तीव्रता आई है।
तेल की खोज, वनों का सर्वेक्षण, भूमिगत जल, खनिज संपदा, मौसम पूर्वानुमान एवं आपदा पूर्व चेतावनी आदि में सेटेलाइट सहायक होते हैं।
अब हम इंटरनेट के माध्यम से इलेक्ट्रॉनिक मेल या ई-मेल भेज सकते हैं।
आज सेल्युलर फोन के द्वारा बेतार टेलिफोनिक संचार अत्यधिक लोकप्रिय हो चुका है।
इंटरनेट के माध्यम से विश्वभर में केवल सूचना एवं परस्पर समीपता ही नहीं मिलती, अपितु इनसे हमारा जीवन अधिक सुखमय भी बन गया है।
अब हम घर बैठे ही रेल, हवाईजहाज एवं सिनेमा या होटल तक के लिए टिकट आरक्षित करवा सकते है ।
संपूर्ण विश्व में इस प्रकार लोगों के बीच, लोगों एवं सेवाओं तथा संस्थाओं के बीच तीव्र गति से आपसी संपर्क संभव होने के कारण आज हम एक बृहद् विश्व समाज के रूप में विकसित हो रहे हैं।
लोग किसी देश के अत्यंत महत्त्वपूर्ण घटक होते हैं।
भारत अपनी 121.0 करोड़ (2011) जनसंख्या के साथ चीन के बाद विश्व में दूसरा सघनतम बसा हुआ देश है।
भारत की जनसंख्या उत्तर अमेरिका, दक्षिण अमेरिका और आस्ट्रेलिया की मिलाकर कुल जनसंख्या से भी अधिक है ।
प्राय: यह तर्क दिया जाता है कि इतनी बड़ी जनसंख्या निश्चित तौर पर इसके सीमित संसाधनों पर दबाव डालती है और देश में अनेक सामाजिक, आर्थिक समस्याओं के लिए उत्तरदायी हैं।
भारत के विचार से आपको क्या अनुभूति होती है?
क्या यह केवल एक क्षेत्र है?
क्या यह लोगों के सम्मिश्रण को प्रकट करता है?
क्या यह शासन की निश्चित संस्थाओं के नियंत्रण में रह रहे लोगों से बसा हुआ एक क्षेत्र है?
इस अध्याय में हम भारत की जनसंख्या के वितरण प्रतिरूप, घनत्व और संघटन के बारे में विवेचना करेंगे
हमारे देश में जनसंख्या के आँकड़ों को प्रति दस वर्ष बाद होने वाली जनगणना द्वारा एकत्रित किया जाता है।
भारत की पहली जनगणना 1872 ई. में हुई थी किंतु पहली संपूर्ण जनगणना 1881 ई. में संपन्न हुई थी।
चित्र 1.1 का परीक्षण कीजिए और इस पर दर्शाए गए जनसंख्या के स्थानिक वितरण के प्रतिरूपों के वर्णन करने का प्रयास कीजिए।
यह स्पष्ट है कि भारत में जनसंख्या के वितरण का प्रतिरूप अत्यधिक असम है।
देश में राज्यों और केंद्र शासित प्रदेशों का जनसंख्या में प्रतिशत अंश (परिशिष्ट क) दर्शाता है कि उत्तर प्रदेश की जनसंख्या सर्वाधिक है, इसके पश्चात महाराष्ट्र, बिहार और पश्चिम बंगाल का स्थान है।
परिशिष्ट में दिए गए आँकड़ों को देखते हुए भारत के राज्यों और केंद्र शासित प्रदेशों को उनके आकार और जनसंख्या की दृष्टि से व्यवस्थित कीजिए और पता लगाइए :
तालिका परिशिष्ट से जाँच कीजिए कि तमिलनाडु, मध्य प्रदेश, राजस्थान, कर्नाटक और गुजरात के साथ उत्तर प्रदेश, महाराष्ट्र, बिहार, पश्चिम बंगाल और आंध्र प्रदेश की जनसंख्या मिलकर देश की कुल जनसंख्या का 76 प्रतिशत भाग है।
दूसरी ओर जम्मू और कश्मीर, अरुणाचल प्रदेश और उत्तराखण्ड जैसे राज्यों की जनसंख्या का आकार इनके विशाल भौगोलिक क्षेत्र के बावजूद अत्यंत छोटा है।
भारत में जनसंख्या का ऐसा असम स्थानिक वितरण देश की जनसंख्या और भौतिक, सामाजिक, आर्थिक तथा ऐतिहासिक कारकों के बीच घनिष्ठ संबंध प्रकट करता है।
जहाँ तक भौतिक कारकों का संबंध है, यह स्पष्ट है कि भू-विन्यास और जल की उपलब्धता के साथ जलवायु प्रमुख रूप से वितरण के प्रतिरूपों का निर्धारण करती हैं।
परिणामस्वरूप हम देखते हैं कि उत्तर भारत के मैदानों, डेल्टाओं और तटीय मैदानों में जनसंख्या का अनुपात दक्षिणी और मध्य भारत के राज्यों के आंतरिक ज़िलों, हिमालय, उत्तर-पूर्वी और पश्चिमी कुछ राज्यों की अपेक्षा उच्चतर है।
फिर भी, सिंचाई के विकास (राजस्थान), खनिज एवं ऊर्जा संसाधनों की उपलब्धता (झारखंड) और परिवहन जाल के विकास (प्रायद्वीपीय राज्यों) के परिणामस्वरूप उन क्षेत्रों में जो पहले विरल जनसंख्या क्षेत्र थे वे अब जनसंख्या के मध्यम् से उच्च संकेन्द्रण के क्षेत्र हो गए हैं।
जनसंख्या वितरण के सामाजिक, आर्थिक और ऐतिहासिक कारकों में से महत्त्वपूर्ण कारक स्थायी कृषि का उद्भव और कृषि विकास, मानव बस्ती के प्रतिरूप, परिवहन जाल - तंत्र का विकास, औद्योगीकरण और नगरीकरण हैं।
ऐसा देखा गया है कि भारत के नदीय मैदानों और तटीय क्षेत्रों में स्थित प्रदेश सदैव ही विशाल जनसंख्या सांद्रण वाले प्रदेश रहे हैं।
यद्यपि इन प्रदेशों में ज़मीन और जल जैसे प्राकृतिक संसाधनों में, उपयोग के कारण निम्नीकरण हुआ है, फिर भी मानव बस्ती के आरंभिक इतिहास और परिवहन जाल - तंत्र के विकास के कारण जनसंख्या का सांद्रण उच्च बना हुआ है।
दूसरी ओर दिल्ली, मुंबई, कोलकाता, बेंगलूरु, पुणे, अहमदाबाद, चेन्नई और जयपुर के नगरीय क्षेत्र औद्योगिक विकास और नगरीकरण के कारण बड़ी संख्या में ग्रामीण-नगरीय प्रवासियों को आकर्षित कर रहे हैं,इसलिए इन क्षेत्रों में जनसंख्या का उच्च सांद्रण पाया जाता है।
जनसंख्या के घनत्व को प्रति इकाई क्षेत्र में व्यक्तियों की संख्या द्वारा अभिव्यक्त किया जाता है।
इससे भूमि के संदर्भ में जनसंख्या के स्थानिक वितरण को बेहतर ढंग से समझने में सहायता मिलती है।
भारत का जनसंख्या घनत्व 382 व्यक्ति प्रति वर्ग कि. मी. (2011) है 1951 ई. में जनसंख्या का घनत्व 117 व्यक्ति/वर्ग कि.मी. से बढ़कर 2011 में 382 व्यक्ति/प्रतिवर्ग कि.मी. होने से विगत 50 वर्षों में 200 व्यक्ति प्रति वर्ग कि. मी. अधिक की उत्तरोत्तर वृद्धि हुई है।
परिशिष्ट में दर्शाए गए आँकड़े देश में जनसंख्या घनत्वों की स्थानिक भिन्नता का आभास कराते हैं जो अरुणाचल प्रदेश में कम से कम 17 व्यक्ति प्रति वर्ग कि.मी. से लेकर दिल्ली के राष्ट्रीय राजधानी क्षेत्र में 11297 व्यक्ति प्रति वर्ग कि.मी. तक है।
उत्तरी भारत के राज्यों बिहार (1102), पश्चिम बंगाल (1029) तथा उत्तर प्रदेश (829) में जनसंख्या घनत्व उच्चतर है जबकि प्रायद्वीपीय भारत के राज्यों में केरल (859) और तमिलनाडु (555) में उच्चतर घनत्व पाया जाता असम, गुजरात, आंध्र प्रदेश, हरियाणा, झारखंड, ओडिशा में मध्यम घनत्व पाया जाता है।
हिमालय प्रदेश के पर्वतीय राज्यों और असम को छोड़कर भारत के उत्तर-पूर्वी राज्यों में अपेक्षाकृत निम्न घनत्व हैं जबकि अंडमान और निकोबार द्वीपों को छोड़कर केंद्र शासित प्रदेशों में जनसंख्या के उच्च घनत्व पाए जाते हैं |
जनसंख्या का घनत्व, जैसा कि पहले के अनुच्छेदों में चर्चा की जा चुकी है, एक अशोधित माप है।
कुल कृषित भूमि पर जनसंख्या के दबाव के संदर्भ में मानव भूमि अनुपात के बेहतर परिज्ञान के लिए कायिक और कृषीय घनत्वों कोज्ञात करना चाहिए जो भारत जैसे विशाल कृषि जनसंख्या वाले देश के लिए सार्थक हैं ।
जनसंख्या वृद्धि दो समय बिंदुओं के बीच किसी क्षेत्र विशेष में रहने वाले लोगों की संख्या में परिवर्तन को कहते हैं।
इसकी दर को प्रतिशत में अभिव्यक्त किया जाता है।
जनसंख्या वृद्धि के दो घटक होते हैं, जिनके नाम हैं- प्राकृतिक और अभिप्रेरित ।
जबकि प्राकृतिक वृद्धि का विश्लेषण अशोधित जन्म और मृत्यु दरों से निर्धारित किया जाता है, अभिप्रेरित घटकों को किसी दिए गए क्षेत्र में लोगों के अंतर्वर्ती और बहिर्वर्ती संचलन की प्रबलता द्वारा स्पष्ट किया जाता है।
फिर भी, इस अध्याय में हम भारत की जनसंख्या की केवल प्राकृतिक वृद्धि की विवेचना करेंगे।
भारत की जनसंख्या के दोनों दशकीय और वार्षिक वृद्धि दर बहुत ऊँचे हैं और समय के साथ नित्य बढ़ रहे हैं।
भारत की जनसंख्या की वार्षिक वृद्धि दर 1.64 प्रतिशत है।
जनसंख्या के दुगुना होने का समय वर्तमान वार्षिक वृद्धि दर पर किसी भी जनसंख्या के दुगुना होने में लगने वाला समय है।
विगत एक शताब्दी में भारत में जनसंख्या की वृद्धि, वार्षिक जन्म दर और मृत्यु दर तथा प्रवास की दर के कारण हुई है और इसलिए यह वृद्धि विभिन्न प्रवृत्तियों को दर्शाती है।
1901 से 1921 की अवधि को भारत की जनसंख्या की वृद्धि की रूद्ध अथवा स्थिर प्रावस्था कहा जाता है क्योंकि इस अवधि में वृद्धि दर अत्यंत निम्न थी, यहाँ तक कि 1911 1921 के दौरान ऋणात्मक वृद्धि दर दर्ज की गई।
जन्म दर और मृत्यु दर दोनों ऊँचे थे जिससे वृद्धि दर निम्न बनी रही ।
निम्न स्वास्थ्य एवं चिकित्सा सेवाएँ, अधिकतर लोगों की निरक्षरता, भोजन और अन्य आधारभूत आवश्यकताओं का अपर्याप्त वितरण इस अवधि में मोटे तौर पर उच्च जन्म और मृत्यु दरों के लिए उत्तरदायी थे।
1921-1951 के दशकों को जनसंख्या की स्थिर वृद्धि की अवधि के रूप में जाना जाता है।
देश भर में स्वास्थ्य और स्वच्छता में व्यापक सुधारों ने मृत्यु दर को नीचे ला दिया।
साथ ही साथ बेहतर परिवहन और संचार तंत्र से वितरण प्रणाली में सुधार हुआ।
फलस्वरूप अशोधित जन्म दर ऊँची बनी रही जिससे पिछली प्रावस्था की तुलना में वृद्धि दर उच्चतर हुई।
1920 के दशक की महान आर्थिक मंदी और द्वितीय विश्व युद्ध की पृष्ठभूमि में यह वृद्धि दर प्रभावशाली थी।
1951-81 के दशकों को भारत में जनसंख्या विस्फोट की अवधि के रूप में जाना जाता है।
यह देश में मृत्यु दर में तीव्र ह्रास और जनसंख्या की उच्च प्रजनन दर के कारण हुआ।
औसत वार्षिक वृद्धि दर 2.2 प्रतिशत तक ऊँची रही।
स्वतंत्रता प्राप्ति के बाद यही वह अवधि थी जिसमें एक केंद्रीकृत नियोजन प्रक्रिया के माध्यम से विकासात्मक कार्यों को आरंभ किया गया।
अर्थव्यवस्था सुधरने लगी जिससे अधिकांश लोगों के जीवन की दशाओं में सुधार सुनिश्चित हुआ।
परिणामस्वरूप जनसंख्या की प्राकृतिक वृद्धि उच्च और वृद्धि दर उच्चतर हुई।
इन सबके अतिरिक्त तिब्बतियों, बांग्लादेशियों, नेपालियों को देश में लाने वाले बढ़ते अंतर्राष्ट्रीय प्रवास और यहाँ तक कि पाकिस्तान से आने वाले लोगों ने भी उच्च वृद्धि दर में योगदान दिया।
1981 के पश्चात् वर्तमान तक देश की जनसंख्या की वृद्धि दर, यद्यपि ऊँची बनी रही, परंतु धीरे-धीरे मंद गति से घटने लगी (तालिका 1.1) ऐसी जनसंख्या वृद्धि के लिए अशोधित जन्म दर की अधोमुखी प्रवृत्ति को उत्तरदायी माना जाता है।
बदले में यह देश में विवाह के समय औसत आयु में वृद्धि जीवन की गुणवत्ता विशेष रूप से स्त्री शिक्षा में सुधार से प्रभावित हुई।
देश में जनसंख्या की वृद्धि दर अभी भी ऊँची है और विश्व विकास रिपोर्ट द्वारा यह प्रक्षेपित किया गया है कि 2025 ई. तक भारत की जनसंख्या 135 करोड़ को स्पर्श करेगी।
अब तक किया गया विश्लेषण औसत वृद्धि दर को दर्शाता है, किंतु देश में एक क्षेत्र से दूसरे क्षेत्र में वृद्धि दर में विस्तृत भिन्नताएँ पाई जाती हैं (परिशिष्ट 1 घ), जिसकी विवेचना नीचे की गई है।
1991-2001 के दौरान भारत के राज्यों और केंद्र शासित प्रदेशों में जनसंख्या की वृद्धि दर सुस्पष्ट प्रतिरूप दर्शाती है।
केरल, कर्नाटक, तमिलनाडु, आंध्र प्रदेश, ओडिशा, पुदुच्चेरी और गोआ जैसे राज्यों में निम्न वृद्धि दर पाई जाती है जो दशक में 20 प्रतिशत से अधिक नहीं हुई।
केरल (9.4) में न केवल इस वर्ग के राज्यों में बल्कि पूरे देश में भी निम्नतम वृद्धि दर दर्ज की गई है।
देश के उत्तर-पश्चिमी उत्तरी और उत्तर मध्य भागों में पश्चिम से पूर्व स्थित राज्यों की एक सतत पेटी में दक्षिणी राज्यों की अपेक्षा उच्च वृद्धि दर पाई जाती है।
इस पेटी के राज्यों जैसे गुजरात, महाराष्ट्र, राजस्थान, पंजाब, हरियाणा, उत्तर प्रदेश, उत्तराखण्ड, मध्य प्रदेश, सिक्किम, असम, पश्चिम बंगाल, बिहार, छत्तीसगढ़ और झारखंड में औसत वृद्धि दर 20-25 प्रतिशत रही।
वर्ष 2001-2011 के दौरान सभी राज्यों और केंद्रशासित प्रदेशों में पिछले दशक (1991-2001) की तुलना में जनसंख्या वृद्धि-दर धीमी रही है।
उपनिवेश काल (ब्रिटिश काल) के दौरान अंग्रेजों द्वारा उत्तर प्रदेश और बिहार से मॉरीशस, कैरेबियन द्वीपों (ट्रिनीडाड, टोबैगो और गुयाना) फिजी और दक्षिण अफ्रीका; फ्रांसीसियों और जर्मनों द्वारा रियूनियन द्वीप, गुआडेलोप, मार्टीनीक और सूरीनाम में फ्रांसीसी तथा डच लोगों और पुर्तगालियों द्वारा गोवा, दमन और दीव से, अंगोला, मोजांबिक व अन्य देशों में करारबद्ध लाखों श्रमिकों को रोपण कृषि में काम करने के लिए भेजा था।
ऐसे सभी प्रवास (भारतीय उत्प्रवास अधिनियम) गिरमिट एक्ट नामक समयबद्ध अनुबंध के तहत आते थे।
फिर भी, इन करारबद्ध मजदूरों के जीवन की दशाएँ दासों से बेहतर नहीं थीं।
प्रवासियों की दूसरी ने नूतन समय में व्यवसायियों, शिल्पियों, व्यापारियों और फैक्टरी मज़दूरों के रूप में आर्थिक अवसरों की तलाश में निकटवर्ती देशों थाइलैंड, मलेशिया, सिंगापुर, इंडोनेशिया, ब्रूनई, ·इत्यादि देशों में व्यवसाय के लिए गए और यह प्रवृत्ति अब भी जारी है।
1970 के दशक में पश्चिम एशिया में हुई सहसा तेल वृद्धि द्वारा जनित श्रमिकों की माँग के कारण भारत से अर्ध-कुशल और कुशल श्रमिकों का नियमित बाह्य प्रवास हुआ।
कुछ बाह्य प्रवास उद्यमियों, .भंडार मालिकों, व्यवसायियों का भी पश्चिमी देशों में प्रवास हुआ।
प्रवासियों की तीसरी तरंग में डॉक्टरों, अभियंताओं (1960 के बाद) सॉफ्टवेयर अभियंताओं, प्रबंधन परामर्शदाताओं, वित्तीय विशेषज्ञों, संचार माध्यम से जुड़े व्यक्तियों और (1980 के बाद) अन्य समाविष्ट थे, जिन्होंने संयुक्त राज्य अमेरिका, कनाडा, यूनाइटेड किंगडम, आस्ट्रेलिया, न्यूजीलैंड और जर्मनी इत्यादि में प्रवास किया।
इन व्यवसायियों ने सर्वाधिक शिक्षित, उच्चतम अर्जन करने वाले और सफलतम समूहों में से एक होने की विशिष्टता का आनंद लिया।
उदारीकर के पश्चात 90 के दशक में शिक्षा और ज्ञान आधारित भारतीय उत्प्रवासियों ने भारतीय प्रसार को विश्व के सर्वाधिक शक्तिशाली प्रसार में से एक बना दिया।
इन सभी देशों में भारतीय प्रसार अपने-अपने देशों के विकास में महत्त्वपूर्ण भूमिका निभा रहे हैं।
आप भारत में जनगणना से पहले ही परिचित हैं।
इसमें देश में प्रवास के संबंध में सूचना होती है।
वास्तव में प्रवास को 1881 ई. में भारत की प्रथम संचालित जनगणना से ही दर्ज करना आरंभ कर दिया गया था।
आँकड़ों को जन्म के स्थान के आधार पर दर्ज किया गया था।
परन्तु 1961 की जनगणना में पहला मुख्य संशोधन किया गया था और उसमें दो घटक अर्थात् जन्म स्थान अर्थात् गाँव या नगर और (यदि अन्यत्र जन्मा है) तो निवास की अवधि सम्मिलित किए गए।
इसके बाद 1971 में पिछले निवास के स्थान और गणना के स्थान पर रुकने की अवधि की अतिरिक्त सूचना को समाविष्ट किया गया।
प्रवास के कारणों पर सूचना का समावेश 1981 की जनगणना में किया गया जिसका क्रमिक जनगणनाओं में संशोधन किया गया।
जनगणना में प्रवास पर निम्नलिखित प्रश्न पूछे जाते हैं :
क्या व्यक्ति इसी गाँव अथवा शहर में पैदा हुआ है?
यदि नहीं, तब जन्म के स्थान की (ग्रामीण/नगरीय) जिले और राज्य का नाम और यदि भारत से बाहर का है तो जन्म के देश के नाम की सूचना प्राप्त की जाती है।
क्या व्यक्ति इस गाँव या शहर में कहीं और से आया है?
यदि हाँ तब निवास के पूर्व स्थान के स्तर (ग्रामीण/नगरीय) ज़िले और राज्य का नाम और यदि भारत से बाहर का है तो देश के नाम के बारे में आगे प्रश्न पूछे जाते हैं।
इनके अतिरिक्त पिछले निवास स्थान से प्रवास के कारण और गणना के स्थान पर निवास की अवधि भी पूछी जाती है।
भारत की जनगणना में प्रवास की गणना दो आधारों पर की जाती है :
जन्म का स्थान, यदि जन्म का स्थान गणना के स्थान भिन्न है ,इसे जीवनपर्यंत प्रवासी के नाम से जाना जाता है;
निवास का स्थान, यदि निवास का पिछला स्थान गणना के स्थान से भिन्न है ,इसे निवास के पिछले स्थान से प्रवासी के रूप में जाना जाता है।
2011 की जनगणना के अनुसार देश के 121 करोड़ लोगों में से 45.6 करोड़ ( 37 प्रतिशत) ऐसे प्रवासियों की संख्या थी जो निवास के पिछले स्थान के संदर्भ में थे।
आंतरिक प्रवास (देश के भीतर) और अंतर्राष्ट्रीय प्रवास (देश सर्वाधिक के बाहर और अन्य देशों से देश के अंदर) से संबंधित कुछ वजह से तथ्य यहाँ प्रस्तुत हैं।
आंतरिक प्रवास अंतर्गत चार धाराओं पड़ोस की पहचान की गई है : (क) ग्रामीण से ग्रामीण (ख) ग्रामीण से नगरीय (ग) नगरीय से नगरीय और (घ) प्रवा नगरीय से ग्रामीण।
भारत में 2011 के दौरान पिछले निर्वास के अंकि आधार पर परिकलित 45.6 करोड़ प्रवासियों में से 14.2 करोड़ ने पिछले दस वर्षों में अपने निवास का स्थान बदल लिया है।
इनमे से 11.9 करोड़ अंत:राज्यीय प्रवासी थे।
इस धारा में स्त्री प्रमुख प्रवासी प्रमुख थी।
इनमें से अधिकांश विवाहोपरांत प्रवासी थीं।
अंत:राज्यीय और अन्तर-राज्यीय प्रवास की विभिन्न धाराओं में स्त्री और पुरुष प्रवासियों के वितरण को चित्र 2.1 क और 2.1 ख में प्रस्तुत किया गया है।
इस बात का स्पष्ट साक्ष्य है कि दोनों प्रकार के प्रवासों में थोड़ी दूरी के ग्रामीण से ग्रामीण प्रवास की धाराओं में स्त्रियों की संख्या सर्वाधिक है।
इसके विपरीत आर्थिक कारणों की वजह से अंतर-राज्यीय प्रवास ग्राम से नगर धारा में पुरुष सर्वाधिक हैं।
आंतरिक प्रवास की इन धाराओं के अतिरिक्त भारत में पड़ोसी देशों से आप्रवास और उन देशों की ओर भारत से उत्प्रवास भी हुआ है।
तालिका 2.1 में पड़ोसी देशों से प्रवासियों का ब्योरा प्रस्तुत करती है।
जनगणना 2011 में नंकित है कि भारत में अन्य देशों से 50 लाख व्यक्तियों का प्रवास हुआ है।
इनमें से 88.9 प्रतिशत पड़ोसी देशों आए हैं : बांग्लादेश, नेपाल इसके बाद पाकिस्तान प्रमुख हैं।
दोनों चित्रों में ग्रामीण से ग्रामीण क्षेत्रों में प्रवास करने वाली स्त्रियों की संख्या अधिक क्यों है?
ग्रामीण से नगरीय क्षेत्रों में अन्तर-राज्यीय पुरूष प्रवास अधिक क्यों है?
शिक्षा के लिए बेहतर अवसर, बेहतर स्वास्थ्य सुविधाएँ और मनोरंजन के स्रोत इत्यादि भी काफ़ो महत्त्वपूर्ण अपकर्ष कारक हैं।
चित्र 2.2 क तथा ख में पुरुषों और स्त्रियों के प्रवास के कारणों का अलग-अलग परीक्षण कीजिए।
चित्रों के आधार पर यह देखा जा सकता है कि पुरुषों और स्त्रियों के लिए प्रवास के कारण भिन्न हैं।
उदाहरण के तौर पर काम और रोजगार पुरुष प्रवास के मुख्य कारण (26 प्रतिशत) रहे हैं जबकि यही कारण केवल 2.3 प्रतिशत स्त्रियों के लिए हैं।
इसके विपरीत 67 प्रतिशत स्त्रियाँ विवाह के उपरांत अपने मायके से बाहर जाती हैं।
भारत के ग्रामीण क्षेत्रों में यह सर्वाधिक महत्त्वपूर्ण कारण हैं मेघालय इसका अपवाद है जहाँ स्थिति उलट है।
मेघालय में स्त्री विवाह प्रवास कानून क्यों भिन्न है?
इन विवाहों की तुलना में देश में पुरुष प्रवास केवल 4 प्रतिशत है।
प्रवास क्षेत्र पर अवसरों के असमान वितरण के कारण होता है।
लोगों में कम अवसरों और कम सुरक्षा वाले स्थान से अधिक अवसरों और बेहतर सुरक्षा वाले स्थान की ओर जाने की प्रवृत्ति होती है।
बदले में यह प्रवास के उद्गम और गंतव्य क्षेत्रों के लिए लाभ और हानि दोनों उत्पन्न करता है।
परिणामों को आर्थिक, सामाजिक, सांस्कृतिक, राजनीतिक और जनांकिकीय संदर्भों में देखा जा सकता है।
उद्गम प्रदेश के लिए मुख्य लाभ प्रवासियों द्वारा भेजी गई हुंडी हैं।
अंतर्राष्ट्रीय प्रवासियों द्वारा भेजी गई हुडियाँ विदेशी विनिमय के प्रमुख स्रोत में से एक हैं।
पंजाब केरल और तमिलनाडु अपने अंतर्राष्ट्रीय प्रवासियों से महत्त्वपूर्ण राशि प्राप्त करते हैं।
अंतर्राष्ट्रीय प्रवासियों की तुलना में आंतरिक प्रवासियों द्वारा भेजी गई हुडियों की राशि बहुत थोड़ी है,
किंतु यह उद्गम क्षेत्र की आर्थिक वृद्धि में महत्त्वपूर्ण भूमिका निभाती है।
हुडियों का प्रयोग मुख्यतः भोजन, ऋणों की अदायगी, उपचार, विवाहों, बच्चों की शिक्षा कृषीय निवेश, गृह-निर्माण इत्यादि के लिए किया जाता है।
बिहार, उत्तर प्रदेश, ओडिशा, आंध्र प्रदेश, हिमाचल प्रदेश, इत्यादि के हजारों निर्धन गाँवा की अर्थव्यवस्था के लिए ये हुडियाँ जीवनदायक रक्त का काम करती है।
पूर्वी उत्तर प्रदेश, बिहार, मध्य प्रदेश और उड़ीसा के ग्रामीण क्षेत्रों से पंजाब, हरियाणा,पश्चिमी उत्तर प्रदेश के ग्रामीण क्षेत्रों में प्रवास कृषि विकास के लिए उनकी हरित क्रांति कार्ययोजना की सफलता के लिए उत्तरदायी हैं।
इसके अतिरिक्त अनियंत्रित प्रवास ने भारत के महानगरों को अति संकुलित कर दिया है।
महाराष्ट्र, गुजरात, कर्नाटक, तमिलनाडु और दिल्ली जैसे औद्योगिक दृष्टि से विकसित राज्यों में गंदी बस्तियों (स्लम) का विकास देश में अनियंत्रित प्रवास का नकारात्मक परिणाम है।
क्या आप प्रवास के कुछ और सकारात्मक और नकारात्मक परिणामों का नाम बता सकते हैं?
प्रवास से देश के अंदर जनसंख्या का पुनर्वितरण होता है।
ग्रामीण नगरीय प्रवास नगरों में जनसंख्या की वृद्धि में योगदान देने वाले महत्त्वपूर्ण कारकों में से एक हैं।
ग्रामीण क्षेत्रों में होने वाले युवा आयु, कुशल एवं दक्ष लोगों का बाह्य प्रवास ग्रामीण जनांकिकीय संघटन पर प्रतिकूल प्रभाव डालता है।
यद्यपि उत्तराखण्ड राजस्थान, मध्य प्रदेश और पूर्वी महाराष्ट्र से होने बाले बाह्य प्रवास ने इन राज्यों की आयु एवं लिंग संरचना में गंभीर असंतुलन पैदा कर दिया है।
ऐसे ही असंतुलन उन राज्यों में भी उत्पन्न हो गए हैं जिनमें ये प्रवासी जाते हैं।
प्रवासियों के उद्गम और गंतव्य स्थानों में लिंग अनुपात असंतुलित होने का क्या कारण है?
प्रवासी सामाजिक परिवर्तन के अभिकर्ताओं के रूप में कार्य करते हैं।
नवीन प्रौद्योगिकिया, परिवार नियोजन, बालिका शिक्षा इत्यादि से संबंधित नए विचारों का नगरीय क्षेत्रों से ग्रामीण क्षेत्रों की ओर विसरण इन्हीं के माध्यम से होता है।
प्रवास से विविध संस्कृतियों के लोगों का अंतर्मिश्रण होता है |
इसका संकीर्ण विचारों को भेदते तथा मिस्र संस्कृति के उद्विकास में सकारात्मक योगदान होता है और यह अधिकतर लोगों के मानसिक क्षितिज को विस्तृत करता है।
किंतु इसके गुमनामी जैसे गंभीर नकारात्मक परिणाम भी होते हैं जो व्यक्तियों में सामाजिक निर्वात और खिन्नता की भावना भर देते हैं।
खिन्नता की सतत भावना लोगों को अपराध और औषध दुरुपयोग जैसी असामाजिक क्रियाओं के पाश में फँसने के लिए अभिप्रेरित कर सकती है।
ग्रामीण से नगरीय प्रवास के कारण लोगों का अति संकुलन नगरीय क्षेत्रों में वर्तमान सामाजिक और भौतिक अवसंरचना पर दबाव डालता है।
अंततः इससे नगरीय बस्तियों की अनियोजित वृद्धि होती है और गंदी बस्तियों और क्षुद्र कॉलोनियों का निर्माण होता है।
इसके अतिरिक्त प्राकृतिक संसाधनों के अति दोहन के कारण नगर भौमजल स्तर के अवक्षय, वायु प्रदूषण वाहित मल के निपटान और ठोस कचरे के प्रबंधन जैसी गंभीर समस्याओं का सामना कर रहे हैं।
अन्य प्रवास (विवाहजन्य प्रवास को छोड़कर भी) स्त्रियों के जीवन स्तर को प्रत्यक्ष अथवा परोक्ष रूप से प्रभावित करता है।
ग्रामीण क्षेत्रों में पुरुष वरणात्मक बाह्य प्रवास के कारण पत्नियाँ पीछे छूट जाती हैं जिससे उन पर अतिरिक्त शारीरिक और मानसिक दबाव पड़ता है।
शिक्षा अथवा रोजगार के लिए 'स्त्रियों' का प्रवास उनकी स्वायत्तता और अर्थव्यवस्था में उनकी भूमिका को बढ़ा देता है।
स्रोत प्रदेश के दृष्टिकोण से यदि हुडियाँ प्रवास के प्रमुख लाभ हैं तो मानव संसाधन, विशेष रूप से कुशल लोगों का हास उसकी गंभीर लागत है|
उन्नत कुशलता का बाजार सही मायने में वैश्विक बाजार बन गया है और सर्वाधिक गत्यात्मक औद्योगिक अर्थव्यवस्थाएँ गरीब प्रदेशों से उच्च प्रशिक्षित व्यावसायिकों को सार्थक अनुपातों में प्रवेश दे रही है और भर्ती कर रही हैं।
परिणामस्वरूप स्रोत प्रदेश के वर्तमान अल्पविकास को बल मिलता है।
निम्नलिखित में से दिए गए विकल्पों में से सही उत्तर चुनिए
निम्नलिखित में से कौन भारत में पुरुष प्रवास का मुख्य कारण है?
निम्नलिखित में से कौन सा राज्य अधिकतम संख्या में प्राप्त करता है अप्रवासी?
निम्नलिखित में से कौन सी धारा महिला प्रवास का मुख्य कारण है भारत में?
निम्नलिखित प्रश्नों के उत्तर लगभग 30 शब्दों में दीजिए।
अंतिम निवास के आधार पर आजीवन प्रवासी और प्रवासी के बीच अंतर करें।
पुरुष/महिला चयनात्मक प्रवास के मुख्य कारण की पहचान करें।
ग्रामीण-शहरी प्रवास का आयु और लिंग संरचना पर क्या प्रभाव पड़ता है?
उत्पत्ति और गंतव्य स्थान के बारे में?
निम्नलिखित प्रश्नों के उत्तर लगभग 150 शब्दों में दीजिए।
भारत में अंतर्राष्ट्रीय प्रवास के परिणामों की चर्चा कीजिए।
प्रवास के सामाजिक जनसांख्यिकीय परिणाम क्या हैं?
इसे प्रायः विकास का पश्चिम अथवा यूरोप- केंद्रित विचार कहा जाता है।
भारत जैसे उत्तर उपनिवेशी देश के लिए उपनिवेशवाद, सीमांतीकरण सामाजिक भेदभाव और प्रादेशिक असमता इत्यादि विकास का दूसरा चेहरा दर्शाते हैं।
इस प्रकार, भारत के लिए विकास अवसरों के साथ-साथ उपेक्षाओं एवं वंचनाओं का मिला-जुला थैला है।
यहाँ महानगरीय केंद्रों और अन्य विकसित अंतर्वेशों (इनक्लेव) जैसे कुछ क्षेत्र हैं जहाँ इनकी जनसंख्या के एक छोटे से खंड को आधुनिक सुविधाएँ उपलब्ध हैं।
दूसरे छोर पर विशाल ग्रामीण क्षेत्र और नगरीय क्षेत्रों की गंदी बस्तियाँ हैं ।
जिनमें पेयजल, शिक्षा एवं स्वास्थ्य जैसी आधारभूत सुविधाएँ और अवसंरचना इनकी अधिकांश जनसंख्या के लिए उपलब्ध नहीं है।
यदि हमारे समाज के विभिन्न वर्गों के बीच विकास के अवसरों का वितरण देखा जाए तो स्थिति और अधिक चिंताजनक प्रतीत होती है।
यह एक सुस्थापित तथ्य है कि अनुसूचित जातियों, अनुसूचित जनजातियों, भूमिहीन कृषि मजदूरों, गरीब किसानों और गंदी बस्तियों में बड़ी संख्या में रहने वाले लोगों इत्यादि का बड़ा समूह सर्वाधिक हाशिए पर है।
स्त्री जनसंख्या का बड़ा खंड इन सबमें से सबसे ज्यादा कष्टभोगी है।
यह भी समान रूप से सत्य है कि वर्षों से हो रहे विकास के बाद भी सीमांत वर्गों में से अधिकांश की सापेक्षिक उठाया जाए।
परिणामस्वरूप बड़ी संख्या में लोग पतित निर्धनता पूर्ण और अवमानवीय दशाओं में जीने को विवश हैं।
विकास का एक अन्य अंतर संबंधित पक्ष भी है जिसका निम्नतर मानवीय दशाओं से सीधा संबंध है।
इसका संबंध पर्यावरणीय प्रदूषण से है जो पारिस्थितिक संकट का कारक है।
वायु, मृदा, जल और ध्वनि प्रदूषण न केवल 'हमारे साझा संसाधनों की त्रासदी' का कारण बने हैं
अपितु हमारे समाज के अस्तित्व के लिए भी खतरा बन गए हैं।
परिणामस्वरूप, निर्धनों में सामर्थ्य के गिरावट के लिए तीन अंतसंबंधित प्रक्रियाएँ कार्यरत हैं-
सामाजिक सामर्थ्य में कमी विस्थापन और दुर्बल होते सामाजिक बंधनों के कारण
पर्यावरणीय सामर्थ्य में कभी प्रदूषण के कारण और
व्यक्तिगत सामर्थ्य में कभी बढ़ती बीमारियों और दुर्घटनाओं के कारण।
अंततः उनके जीवन की गुणवत्ता और मानव विकास पर इसका प्रतिकूल प्रभाव पड़ता है।
उपर्युक्त अनुभवों के आधार पर यह कहा जा सकता है कि वर्तमान विकास सामाजिक अन्याय प्रादेशिक असंतुलन और पर्यावरणीय निम्नीकरण के मुद्दों के साथ स्वयं को जोड़ नहीं पाया है।
इसके विपरीत इसे व्यापक रूप से सामाजिक वितरक अन्यायों, जीवन की गुणवत्ता और मानव विकास में गिरावट, पारिस्थितिक संकट और सामाजिक अशांति का कारण माना जा रहा है।
क्या विकास इन संकटों की उत्पत्ति प्रबलन और स्थिरीकरण करता है?
इस प्रकार, यह सोचा गया कि मानव विकास के मुद्दे को विकास की प्रचलित पश्चिमी धारणा, जो मानव विकास प्रादेशिक विषमता और पर्यावरणीय संकट सहित सभी रोगों का उपचार मानती है, के विपरीत अलग से ।
पहले भी अनेक बार विकास को विवेचनात्मक ढंग से के लिए सम्मिलित प्रयास किए गए।
किंतु इस दिशा में सर्वाधिक व्यवस्थित प्रयास 1990 ई. में संयुक्त राष्ट्र विकास कार्यक्रम (UNDP) द्वारा प्रथम मानव विकास रिपोर्ट का प्रकाशन है।
तब से यह संस्था प्रतिवर्ष विश्व मानव विकास रिपोर्ट को प्रकाशित करती आ रही है।
यह रिपोर्ट न केवल मानव विकास को परिभाषित करती है व इसके सूचकों में संशोधन और परिवर्तन लाती है अपितु परिकलित स्कोरों के आधार पर विश्व के देशों का कोटि-क्रम भी बनाती है।
1993 ई. की मानव विकास रिपोर्ट के अनुसार, "प्रगामी लोकतंत्रीकरण और बढ़ता मानव विकास क्या है?
मानव विकास, स्वस्थ भौतिक पर्यावरण से लेकर आर्थिक, सामाजिक और राजनीतिक स्वतंत्रता तक भी प्रकार के मानव विकल्पों को सम्मिलित करते हुए लोगों के विकल्पों में विस्तार और उनके शिक्षा, स्वास्थ्य सेवाओं तथा सशक्तीकरण के अवसरों में वृद्धि की प्रक्रिया है। "
इस प्रकार लोगों के विभिन्न प्रकार के विकल्पों की श्रेणी में विस्तार मानव विकास का सर्वाधिक सार्थक पक्ष है।
लोगों के विकल्पों में अनेक प्रकार के अन्य मुद्दे हो सकते हैं, किंतु दीर्घ और स्वस्थ जीवन जीना, शिक्षित होना और राजनीतिक स्वतंत्रता, गारंटीकृत मानवाधिकारों और व्यक्तिगत आत्मसम्मान से युक्त शिष्ट जीवन स्तर के लिए आवश्यक संसाधनों तक पहुँच जैसे मानव विकास के कुछ मुद्दों के साथ समझौता नहीं किया जा सकता।
लोक सशक्तीकरण मानव विकास की न्यूनतम दशाएँ हैं।
इसके अतिरिक्त यह, यह भी उल्लेख करता है कि “विकास लोगों को केंद्र में रखकर बुना जाना चाहिए न कि विकास को लोगों के बीच रखकर" जैसा कि पहले होता था।
आप 'मानव भूगोल के मूलभूत सिद्धांत' नामक अपनी पाठ्यपुस्तक में इन संकल्पनाओं, सूचकों और मानव विकास के में उपागमों तथा सूचकांक के परिकलन की विधियों का पहले ही अध्ययन कर चुके हैं।
आइए, इस अध्याय में हम भारत पर इन संकल्पनाओं और सूचकों के अनुप्रयोज्यता को समझें।
120 करोड़ से अधिक जनसंख्या के साथ भारत मानव विकास सूचकांक के संदर्भ में विश्व के 189 देशों में 130 के कोटि क्रम पर है।
HDI के संयुक्त मूल्य 0.640 के साथ भारत मध्यम मानव विकास दर्शाने वाले (UNDP 2017) देशों की श्रेणी में आता है।
भारत की HDI के कुछ अन्य देशों के साथ तुलना की गई है।
मानव विकास सूचकांक में निम्न स्कोर का होना गंभीर चिंता का विषय है, किंतु उपागम और राज्यों देशों के सूचकांक मूल्यों के परिकलन के लिए चुने गए सूचकों और उनके कोटि क्रम निर्धारण पर कुछ आपत्तियाँ उठाई गई हैं।
उपनिवेशवाद, साम्राज्यवाद और नव साम्राज्यवाद जैसे ऐतिहासिक कारकों; मानवाधिकार उल्लंघन प्रजाति, धर्म, लिंग और जाति के आधार पर सामाजिक भेदभाव जैसे सामाजिक सांस्कृतिक कारक; अपराध, आतंकवाद और युद्ध जैसी सामाजिक समस्याएँ और राज्य की प्रकृति, सरकार का स्वरूप सशक्तिकरण का स्तर जैसे राजनीतिक कारकों के प्रति संवेदनशीलता का अभाव जैसे कुछ कारक हैं जो मानव विकास की प्रकृति के निर्धारण में निर्णायक भूमिका निभाते हैं।
भारत तथा अन्य अनेक विकासशील देशों के संबंध में इन पक्षों का विशेष महत्त्व है।
यू.एन. डी. पी. द्वारा चुने गए सूचकों का प्रयोग करते हुए भारत के योजना आयोग ने भी भारत के लिए मानव विकास रिपोर्ट तैयार की है।
इसमें राज्यों और केंद्र शासित प्रदेशों को विश्लेषण की इकाई के रूप में प्रयोग किया गया है।
तदनंतर, जिलों को विश्लेषण की इकाई मानते हुए प्रत्येक राज्य सरकार ने भी मानव विकास रिपोर्ट तैयार करना आरंभ कर दिया।
यद्यपि भारत के योजना आयोग ने अंतिम मानव विकास सूचकांक का परिकलन जिनके बारे में आप पहले ही अपनी पुस्तक मानव भूगोल के मूल सिद्धांत में पढ़ चुके हैं।
उन तीन सूचकों के आधार पर किया है, तथापि इस रिपोर्ट में आर्थिक उपलब्धि, सामाजिक सशक्तिकरण, सामाजिक वितरण न्याय, अभिगम्यता, स्वास्थ्य और राज्य द्वारा चलाए जा रहे विभिन्न कल्याणकारी उपायों जैसे सूचकों की भी चर्चा की गई है।
कुछ महत्त्वपूर्ण सूचकों की निम्नलिखित पृष्ठों में विवेचना की गई है।
समृद्ध संसाधन आधार और इन संसाधनों तक सभी विशेष रूप से निर्धन, पद-दलित और हाशिए पर छोड़ दिए गए लोगों की पहुँच,उत्पादकता, कल्याण और मानव विकास की कुंजी है।
सकल राष्ट्रीय उत्पादन और इसकी प्रति व्यक्ति उपलब्धता को किसी देश के संसाधन आधार/अक्षयनिधि का माप माना जाता है।
आर्थिक उपलब्धि और लोगों की भलाई आर्थिक विकास, रोज़गार के अवसर तथा परिसंपत्तियों तक पहुँच पर निर्भर करती है।
विगत वर्षों में भारत में प्रति व्यक्ति आय और उपभोग व्यय में वृद्धि हुई है।
जिसके कारण गरीबी रेखा से नीचे रहने वाली जनसंख्या के अनुपात में लगातार गिरावट आई है।
वर्ष 2011-12 में गरीबी रेखा से नीचे रहने वाले लोगों का प्रतिशत ग्रामीण क्षेत्रों में 25.7 प्रतिशत शहरी क्षेत्रों में 13.7 प्रतिशत और पूरे देश में 21.9 प्रतिशत के रूप में अनुमानित किया गया था।
गरीबी के आँकड़े दर्शाते हैं कि छत्तीसगढ़, मध्य प्रदेश, मणिपुर, ओडिशा, तथा दादर एवं नगर हवेली में उनकी 30 प्रतिशत से अधिक जनसंख्या गरीबी रेखा से नीचे जा रही है।
गुजरात, हरियाणा, जम्मू और कश्मीर, महाराष्ट्र, मेघालय, नागालैण्ड, राजस्थान, तमिलनाडु, त्रिपुरा, उत्तराखंड और पश्चिम बंगाल में उनकी जनसंख्या का 10 से 20 प्रतिशत गरीबी रेखा से नीचे है।
आंध्र प्रदेश, दिल्ली, गोआ, हिमाचल प्रदेश, केरल, पंजाब, सिक्किम, पुदुच्चेरी, अंडमान और निकोबार द्वीप समूह दमन और दीव तथा लक्षद्वीप की 10 प्रतिशत जनसंख्या गरीबी रेखा के नीचे जीवनयापन करती है।
गरीबी वंचित रहने की अवस्था है।
निरपेक्ष रूप से यह व्यक्ति की सतत, स्वस्थ और यथोचित उत्पादक जीवन जीने के लिए आवश्यक ज़रूरतों को संतुष्ट न कर पाने की असमर्थता को प्रतिबिंबित करती है।
किसी देश का सकल घरेलू उत्पाद (GDP) उस देश की जीवन की गुणवत्ता को पूरी तरह प्रतिबिंबित नहीं करता है।
कुछ अन्य कारक, जैसे- आवास, सार्वजनिक परिवहन, हवा की गुणवत्ता और पीने के पानी की पहुँच भी जीवन स्तर के मानक का निर्धारण करते हैं। ।
बिना रोजगार की आर्थिक वृद्धि और अनियंत्रित बेरोज़गार भारत में गरीबी के अधिक होने के महत्वपूर्ण कारणों में से हैं
रोग और पीड़ा से मुक्त जीवन और यथोचित दीर्घायु एक स्वस्थ जीवन के सूचक हैं।
शिशु मर्त्यता और माताओं में प्रजननोत्तर मृत्यु दर को घटाने के उद्देश्य से पूर्व और प्रसवोत्तर स्वास्थ्य सुविधाओं की उपलब्धता, वृद्धों के लिए स्वास्थ्य सेवाएँ, पर्याप्त पोषण और व्यक्तियों की सुरक्षा एक स्वस्थ और लंबे जीवन के कुछ महत्त्वपूर्ण माप हैं।
स्वच्छ भारत मिशन
कारखानों से निकलने वाले विषैले और जैविक क्रियाओं से नष्ट न हो पाने वाले कचरे शहरों के सीवर तथा खुले में शौच आदि के कारण स्वास्थ्य से संबंधित बहुत से खतरे पैदा हुए हैं।
भारत सरकार ने इन समस्याओं का समाधान करने के लिए बहुत से कदम उठाए हैं, स्वच्छ भारत मिशन उनमें से एक है।
स्वस्थ मस्तिष्क एक स्वस्थ शरीर में निवास करता है।
और एक स्वस्थ शरीर के लिए स्वच्छ वातावरण विशेष रूप से स्वच्छ हवा, पानी, शोर मुक्त माहौल और स्वच्छ परिवेश प्राथमिक आवश्यकताएँ हैं।
नगर निगम के कचरे उद्योगों से निकलने वाले प्रदूषित जल और परिवहन से निकलने वाले धुएँ आदि शहरों में प्रदूषण के मुख्य स्रोत हैं।
ग्रामीण इलाकों और शहरों मे झुग्गी-झोपड़ियों में खुले में शौच प्रदूषण के मुख्य स्रोत हैं।
भारत सरकार ने देश को प्रदूषण रहित बनाने के विचार से स्वच्छ भारत अभियान चलाया है जिसके उद्देश्य निम्न हैं।
स्वच्छ भारत अभियान का उद्देश्य देश को खुले में शौच से मुक्ति और नगर निगम के शत-प्रतिशत ठोस कचरे का वैज्ञानिक तरीके से उचित प्रबंधन, घरों में शौचालय, सामुदायिक शौचालय, सार्वजनिक शौचालय का निर्माण है।
ग्रामीण भारत में घरों से होने वाले प्रदूषण को कम करने के लिए साफ़ ईंधन के तौर पर एल.पी.जी. को सुलभ करना।
जल से होने वाले रोगों की रोकथाम के लिए प्रत्येक घर में पीने लायक जल की व्यवस्था करना।
अपरंपरागत ईंधन के स्रोत, जैसे- पवन तथा सौर ऊर्जा को बढ़ावा देना।
आर्थिक दृष्टि से विकसित महाराष्ट्र, तमिलनाडु और पंजाब एवं हरियाणा जैसे राज्यों के मानव विकास सूचकांक का मूल्य असम, बिहार, मध्य प्रदेश इत्यादि राज्यों की तुलना में ऊँचा है।
उपनिवेश काल में विकसित प्रादेशिक विकृतियाँ और सामाजिक विषमताएँ अब भी भारत की अर्थव्यवस्था, राजतंत्र और समाज में महत्त्वपूर्ण भूमिका निभा रही हैं।
सामाजिक वितरण न्याय के अपने मुख्य ध्येय के साथ भारत सरकार ने नियोजित विकास के माध्यम से संतुलित विकास के सास्थितिकरण के लिए सम्मिलित प्रयास किए हैं।
इसने अधिकांश क्षेत्रों में महत्त्वपूर्ण उपलब्धियाँ प्राप्त की हैं किंतु ये वांछित स्तर से अभी भी बहुत नीचे हैं।
विकास सामान्य रूप से और मानव विकास विशेष रूप से सामाजिक विज्ञानों में प्रयुक्त होने वाली एक जटिल संकल्पना है।
यह जटिल है क्योंकि युगों से यही सोचा जा रहा है कि विकास एक मूलभूत संकल्पना है और यदि एक बार इसे प्राप्त कर लिया गया तो यह समाज की सभी सामाजिक, सांस्कृतिक और पर्यावरणीय समस्याओं का निदान हो जाएगा।
यद्यपि विकास ने मानव जीवन की गुणवत्ता में अनेक प्रकार से महत्त्वपूर्ण सुधार किया है किंतु प्रादेशिक विषमताएँ, सामाजिक असमानताएँ, भेदभाव, वंचना, लोगों का विस्थापन, मानवाधिकारों पर आघात और मानवीय मूल्यों का विनाश तथा पर्यावरणीय निम्नीकरण भी बढ़ा है।
संबद्ध मुद्दों की गंभीरता और संवेदनशीलता को भाँपते हुए संयुक्त राष्ट्र विकास कार्यक्रम ने अपनी 1993 की मानव विकास रिपोर्ट में विकास की अवधारणा में अभिभूत कुछ स्पष्ट पक्षपातों और पूर्वाग्रहों को संशोधित करने का प्रयत्न किया है।
लोगों की प्रतिभागिता और उनकी सुरक्षा 1993 की मानव विकास रिपोर्ट के प्रमुख मुद्दे थे।
इसमें मानव विकास की न्यूनतम दशाओं के रूप में उत्तरोत्तर लोकतंत्रीकरण और लोगों के बढ़ते सशक्तीकरण पर बल दिया गया था।
रिपोर्ट ने शांति और मानव विकास लाने में नागरिक समाजों की बहुत बड़ी सकारात्मक भूमिका को भी स्वीकार किया।
नागरिक समाजों को विकसित देशों द्वारा प्रतिरक्षा खर्चों में कटौती, सशस्त्र बलों के अपरियोजन, प्रतिरक्षा से आधारभूत वस्तुओं और सेवाओं के उत्पादन की ओर संक्रमण और विशेष रूप से निशस्त्रीकरण तथा नाभिकीय युद्धास्त्रों की संख्या घटाने के लिए जनमत तैयार करने की दिशा में कार्य करना चाहिए
एक नाभिकीय कृत विश्व में शांति और कल्याण दो प्रमुख वैश्विक चिताएँ हैं।
इस उपागम के दूसरे छोर पर नव-माल्थस वादियों, पर्यावरणविदों और आमूलवादी पारिस्थितिकविदों द्वारा व्यक्त विचार हैं।
उनका विश्वास है कि एक प्रसन्नचित्त एवं शांत सामाजिक जीवन के लिए जनसंख्या और संसाधनों के बीच उचित संतुलन एक आवश्यक दशा है।
इन विचारकों के अनुसार जनसंख्या और संसाधनों के बीच का अंतर 18वीं शताब्दी के बाद बढ़ा है।
विगत 300 वर्षों में विश्व के संसाधनों में बहुत थोड़ी वृद्धि हुई है जबकि मानव जनसंख्या में विपुल वृद्धि हुई है।
विकास ने केवल विश्व के सीमित संसाधनों के बहुविध प्रयोगों को बढ़ाने में योगदान दिया है जबकि इन संसाधनों की माँग में अतिशय वृद्धि हुई है।
इस प्रकार विकास के किसी भी क्रियाकलाप के समक्ष परम कार्य जनसंख्या और संसाधनों के बीच समता बनाए रखना है।
सर राबर्ट माल्थस मानव जनसंख्या की तुलना में संसाधनों के अभाव के विषय में चिंता व्यक्त करने वाले पहले विद्वान थे।
प्रत्यक्ष रूप से यह विचार तर्कसंगत और विश्वासप्रद लगता है परंतु यदि विवेचनात्मक ढंग से देखा जाए तो इसमें कुछ अंतर्निहित दोष हैं जैसे कि संसाधन एक तटस्थ वर्ग (Cateogry) नहीं है।
संसाधनों की उपलब्धता का होना इतना महत्त्वपूर्ण नहीं है जितना कि उनका सामाजिक वितरण।
संसाधन हर जगह असमान रूप से वितरित हैं।
समृद्ध देशों और लोगों की संसाधनों के विशाल भंडारों तक पहुँच' है जबकि निर्धनों के संसाधन सिकुड़ते जा रहे हैं।
इसके अतिरिक्त शक्तिशाली लोगों द्वारा अधिक से अधिक संसाधनों पर नियंत्रण करने के लिए किए गए अनंत प्रयत्नों और उनका अपनी असाधारण विशेषता को प्रदर्शित करने के लिए प्रयोग करना ही जनसंख्या संसाधनों और विकास के बीच संघर्ष और अंतर्विरोधों का प्रमुख कारण हैं।
भारतीय संस्कृति और सभ्यता लंबे समय से ही जनसंख्या, संसाधनों और विकास के प्रति संवेदनशील रही हैं।
यह कहना गलत नहीं होगा कि प्राचीन ग्रंथ मूलत: प्रकृति के तत्त्वों के बीच संतुलन और समरसता के प्रतिचिंतित थे।
महात्मा गांधी ने अभिनव समय में ही दोनों के बीच संतुलन और समरसता के प्रबलन को प्रेषित किया है।
गांधी जी हो रहे विकास, विशेष रूप से इसमें जिस प्रकार औद्योगीकरण द्वारा नैतिकता, आध्यात्मिकता, स्वावलंबन, अहिंसा और पारस्परिक सहयोग और पर्यावरण के ह्रास का सांस्थितीकरण (Institutionalised) किया गया है, के प्रति आशंकित थे।
उनके विचार में व्यक्तिगत मितव्ययता, सामाजिक धन की न्यासधारिता और अहिंसा एक व्यक्ति और एक राष्ट्र के जीवन में उच्चतर लक्ष्य प्राप्त करने की कुंजी है।
उनके विचार क्लब ऑफ़ रोम की रिपोर्ट 'लिमिट्स टू ग्रोथ' (1972), शूमाकर की पुस्तक 'स्माल इज, ब्यूटीफुल' (1974) बुंडलैंड कमीशन की रिपोर्ट 'ऑवर कामन फ्यूचर' (1987) और अंत में 'एजेंडा-21 रिपोर्ट ऑफ़ द रियो कांफ्रेंस' (1993) में भी प्रतिध्वनित हुए हैं।
नीचे दिए गए चार विकल्पों में से सही उत्तर को चुनिए।
मानव विकास सूचकांक (2011) के संदर्भ में विश्व के देशों में भारत की निम्नलिखित में से कौन-सी कोटि थी?
मानव विकास सूचकांक में भारत के निम्नलिखित राज्यों से किस एक की कोटि उच्चतम है?
भारत के निम्नलिखित राज्यों में से किस एक में स्त्री साक्षरता निम्नतम है?
भारत के निम्नलिखित राज्यों में से किस एक में 0-6 आयु वर्ग के बच्चों में लिंग अनुपात निम्नतम है?
भारत के निम्नलिखित केंद्र शासित प्रदेशों में से किस एक की साक्षरता दर उच्चतम है?
निम्नलिखित प्रश्नों का उत्तर लगभग 30 शब्दों में दें।
मानव विकास को परिभाषित कीजिए।
उत्तरी भारत के अधिकांश राज्यों में मानव विकास के निम्न स्तरों के दो कारण बताइए।
भारत के बच्चों में घटते लिंगानुपात के दो कारण बताइए।
निम्नलिखित प्रश्नों के उत्तर लगभग 150 शब्दों में दें।
भारत में 2001 के स्त्री साक्षरता के स्थानिक प्रारूपों की विवेचना कीजिए और इसके लिए उत्तरदायी कारणों को समझाइए |
भारत के 15 प्रमुख राज्यों में मानव विकास के स्तरों में किन कारकों ने स्थानिक भिन्नता उत्पन्न की है?