किष़क्केकोट्टा से सीधे अन्दर जाएँ तो पद्मनाभस्वामी मंदिर दिखाई पड़ेगा। यह मंदिर परंपरागत द्राविड वास्तुशिल्प शैली में निर्मित है। इसके सात तल वाले गोपुर विस्मयकारी दृश्य उपस्थित करते हैं। यहाँ महाविष्णु की मूर्ति हैं, जिन्हें अनन्तशयी पद्मनाभ भी कहा जाता है। मूर्ति की लम्बाई 18 मीटर है। मार्त्ताण्ड वर्मा से लेकर तिरुवितांकूर में जितने राजा हुए, सभी अपने को श्रीपद्मनाभ का दास मानते थे। मंदिर का भीतरी मण्डप एक ही शिला को काटकर बनाया गया है।