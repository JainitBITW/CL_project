पश्चिमी भाग के पश्चिमी दुर्ग और दुर्ग-द्वार का निर्माण 1818 में किया गया था। इसके समीप के नरियिडंचानकोट्टा नामक दुर्ग द्वार के बन्द होने पर पडिंजारेकोट्टा बनाया गया। इस दुर्ग के निर्माण में भी फ्रैंच वास्तुकला का प्रभाव लक्षित होता है। श्री पद्मनाभ स्वामी मंदिर की 'आराट्टु' शोभायात्रा इसी द्वार से ही निकलती है। पडिंजारेकोट्टा से 250 मीटर के फासले पर स्थित अष़ीक्कोट्टा, सरकारी अस्पताल के पास स्थित आशुपत्रिक्कोट्टा आदि अन्य दुर्ग द्वार भी इसी किले के अंग हैं।