किष़क्केकोट्टा से पद्मनाभस्वामी मंदिर के मार्ग में दाई ओर 'कुतिरामालिका' स्थित है। इसका दूसरा नाम 'पुत्तनमालिका' है जिसे महाराजा स्वाति तिरुनाल ने 1844 में बनवाया। महल के ऊपरी तल में जो अश्व शिल्प हैं उसके कारण इस महल का नाम 'कुतिरामालिका' पड़ा। यह दुमंजिला महल केरलीय वास्तुकला का दिग्दर्शन कराता है। इसी की बालकनी पर बैठकर संगीत सम्राट महाराजा स्वाति तिरुनाल ने अपने संगीत ग्रंथ रचे थे और अन्य संगीतज्ञों एवं कलाकारों का स्वागत सम्मान किया था। इस बालकनी से मंदिर की झलक भी प्राप्त की जा सकती है। कुतिरामालिका संग्रहालय है उसमें राजा रवि वर्मा के पैंटिंग के साथ वे वस्तुएँ संग्रहित की गई हैं जिनका उपयोग तिरुवितांकूर राज परिवार करता था।