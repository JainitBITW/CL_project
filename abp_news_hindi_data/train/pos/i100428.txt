तब मैक्स को B.B. से एक फ़ोन मिलता है, जो एक गराज स्थल में एक बैठक आयोजित करता है। B.B. बताता है कि एलेक्स को उसने मार गिराया था और उसकी मौत के लिए उसी ने मैक्स को फंसा दिया था। इसके बाद मैक्स उसका पीछा करता है और पूरे गराज में एक बन्दूक की लड़ाई शुरू हो जाती है। उस गद्दार को मारने के बाद मैक्स को अल्फ्रेड वोडेन नामक एक व्यक्ति का फ़ोन आता है, जो उसे एस्गर्ड बिल्डिंग में आने के लिए कहता है। अल्फ्रेड अपने-आपको "इनर सर्कल" नामक एक शक्तिशाली गुप्त सोसाइटी का अंग बताता है, जिसके सरकार के साथ गहरे ताल्लुकात हैं। इनर सर्कल के सदस्य मैक्स को निकोल हॉर्न की पहचान के बारे में बताते हैं और कहते हैं कि "अपने हाथ बंधे" होने के कारन वे खुद उसका पीछा नहीं कर सकते थे। वे मैक्स से हॉर्न को मारने को कहते हैं, जिसके बदले वे उसके विरुद्ध लगाये गए किसी भी आपराधिक आरोप से उसे मुक्त कर सकते थे। एस्गर्ड पर तब एसिर के एजेंट हमला कर देते हैं और गोली लगने का भान कर लेटे मैक्स तथा वोडेन को छोड़ कर बैठक में मौजूद हर इंसान को मार डालते हैं। मैक्स लड़ कर अपना रास्ता निकालता है।