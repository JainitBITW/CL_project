मैक्स एक भोले-भाले लड़के की फिल्म नॉयर की परिभाषा है - एक ऐसा इंसान जो अपनी मर्जी के खिलाफ बुरे हालातों में फंस जाता है। मैक्स बहुत एकाकी है और वास्तविकता के प्रति उनकी भावना बहुत ही नाटकीय और शैलीपूर्ण है। वह एक अंतर्मुखी है और अपनी हरकतों, माहौल और परिस्थिति के बारे में अपनी भावनाओं को व्यक्त करने के लिए अर्द्ध लाक्षणिक आत्म-कथनों का प्रयोग करते हुए अपने गुणों को चरम पर ले जाता है। खेल की शुरुआत में मैक्स अलग तरह का दिखता है - एक उज्जवल व्यक्तित्व वाला बहिर्मुखी, खुशहाल शादी-शुदा इंसान. हत्याओं के बाद मैक्स अपने जीवन का अर्थ खो बैठता है और वह अपने जीवन के एकमात्र मकसद - प्रतिशोध - के लिए आंख मूंद कर काम करता रहता है। पेन हर समय अपने ज़िंदा बच जाने का अपराधबोध दर्शाता है और अपनी स्थिति को विरोधाभासी बना लेता है - हालांकि वह अपनी ज़िन्दगी का ख़ात्मा "एक न्यूयॉर्क् मिनट" में होना ही मानता है, लेकिन दुनिया के प्रति उसके नितांत विषादमय और अंधकारमय दृष्टिकोण को अभिव्यक्त करते उसके आतंरिक एकालाप के बावजूद उसमें एक तीव्र जिजीविषा है। जहां एक ओर अपने परिवार के पास पहुंचने के लिए उसमें मरने की तीव्र इच्छा है, वहीं वह अपना प्रतिशोध लेने के लिए ज़िंदा भी रहना चाहता है।