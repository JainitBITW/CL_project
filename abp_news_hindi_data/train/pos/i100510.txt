एल्फमैन ने फिल्म में 1989 की फिल्म बैटमैन से बैटमैन थीम संगीत का इस्तेमाल किया। इसके अतिरिक्त, फिल्म के एक दृश्य में जॉन विलियम्स की सुपरमैन थीम का भी इस्तेमाल किया गया था। इन थीमों के अलावा फिल्म में सिएरिड द्वारा रचित लियोनार्ड कोहेन के गीत "एवरीबॉडी नोस" का एक कवर संस्करण, द व्हाइट स्ट्रिप्स के "आईकी थंप" और गैरी क्लार्क जूनियर और जंकी एक्सएल द्वारा बनाया गया द बीटल्स के प्रसिद्ध गीत "कम टुगेदर" का एक कवर भी शामिल किया गया। वॉटरटावर म्यूजिक ने 10 दिसंबर 2017 को डिजिटल प्रारूप में फिल्म की साउंडट्रैक एल्बम को जारी किया। 8 दिसंबर को यह अन्य प्रारूपों में जारी हुई।