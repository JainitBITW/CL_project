स्पीयरमैन का सदैव यही मत रहा है कि बुद्धि एक सामान्य मानसिक योग्यता है। उनका विश्वास था कि समस्त बौद्धिक कार्यों में एक आधारभूत क्रिया अथवा क्रियासमूह समान रूप से वर्तमान होता है और यह कि बुद्धि अनिवार्यत: एक तर्कनापरक चिंतन है। यह एक प्रकार के सामान्य "शक्ति" तत्व के समान होता है जो बुद्धि को अपनी सामान्य शक्ति का व्यवहार करने में सक्षम बनाता है। फिर भी इन्होंने कुछ विशेष अमूर्त कुशलताओं अथवा "द्म" तत्वों को भी स्वीकार किया है, यद्यपि वे बाह्य और सीमित रूप से "ढ़" तत्व से ही अंश ग्रहण करते हैं।