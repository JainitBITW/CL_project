फ्रांस में अनेक क्षेत्रीय भाषाएं हैं, उनमे से ब्रेटोन और अल्सेटियन जैसी भाषाएं मानक फ़्रांसिसी भाषा से बहुत अलग हैं। कुछ क्षेत्रीय भाषाएं फ्रेंच की तरह रोमन हैं, जैसे कि ऑक्सिटन. बास्क भाषा फ़्रांसिसी भाषा से पूरी तरह से असंबद्ध है और निश्चित ही विश्व की अन्य भाषाओँ से भी; इसकी सीमा फ़्रांस के दक्षिण-पश्चिम और स्पेन के उत्तर के बीच फैली हुई है। इनमें से अनेक भाषाओँ के उत्साही पैरोकार हैं; हालांकि स्थानीय भाषाओँ का वास्तविक महत्व बहस का विषय बना हुआ है। अप्रैल 2001 में, शिक्षा मंत्री जैक लैंग ने औपचारिक रूप से स्वीकार किया कि दो सदी से अधिक समय से फ़्रांसिसी सरकार की राजनीतिक शक्तियों द्वारा क्षेत्रीय भाषाएं दमित होती रही हैं और उन्होंने पहली बार मान्यता प्रदान करते हुए द्विभाषी शिक्षा की घोषणा की और सरकारी विद्यालयों में द्विभाषी शिक्षक नियुक्त किये गए।