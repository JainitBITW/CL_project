ईसाई धर्म, इस्लाम और यहूदी धर्म के बाद बौद्ध धर्म को व्यापक रूप से फ्रांस का चौथा सबसे बड़ा धर्म समझा जाता है। फ्रांस में दो सौ से अधिक बौद्ध ध्यान केंद्र हैं, साथ ही ग्रामीण क्षेत्रों में बड़े आकार के बीस आश्रय केंद्र भी शामिल हैं। बौद्ध आबादी मुख्य रूप से चीनी और वियतनामी आप्रवासियों की है, कुछ देशी फ़्रांसिसी भी धर्मांतरण करके बौद्ध बने हैं, साथ ही कुछ बौद्ध "समर्थक" भी हैं। फ्रांस में बौद्ध धर्म की बढ़ती लोकप्रियता हाल के वर्षों में फ़्रांसिसी मीडिया और अकादमी में काफी चर्चा का विषय रही है।