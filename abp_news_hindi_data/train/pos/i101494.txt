फैंटेसी कथा लेखक सेर्गेय लुक्यानेन्का का जन्म 1968 में हुआ। उन्होंने अल्मा-अता मेडिकल इंस्टीट्यूट में डॉक्टरी की पढ़ाई की और फिर मानसिक रोग चिकित्सा का विशेष प्रशिक्षण प्राप्त किया। वे अल्मा-अता से प्रकाशित होने वाली फैंटेसी पत्रिका 'लोक' के सहायक संपादक रहे। सेर्गेय लुक्यानेन्का की पहली फैंटेसी कथा 'नरुशेनिए' 1987 में अल्मा-अता की 'ज़ार्या' पत्रिका में प्रकाशित हुई। पहली पुस्तक 'आतम्नी सोन' 1992 में प्रकाशित हुई।