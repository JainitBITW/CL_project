कीवयाई रूस मध्यकालीन यूरोप का एक राज्य था। यह 9वीं से 13वीं शताब्दी ईसवी तक अस्तित्व में रहा और 1237-1240 के मंगोल आक्रमण से ध्वस्त हो गया। अपने शुरूआती काल में इसे 'रूस ख़ागानत​' के नाम से जाना जाता था। सन् 882 में 'रूस' नाम की एक वाइकिंग उपजाति ने इसे ख़ज़रों की अधीनता से आज़ाद करवाया और इसकी राजधानी नोवगोरोद से हटाकर कीव कर दी। 11वीं सदी में इस राज्य की सीमाएँ दक्षिण में कृष्ण सागर, पूर्व में वोल्गा नदी, पश्चिम में पोलैंड राज्य और लिथुएनिया महान ड्यूक-राज्य तक विस्तृत थीं।