राजकीय पशु चिकित्सालय मीठड़ी :मीठड़ी की पूर्व दिशा में सदर बाजार से लगभग 15 किमी की दूरी सार्वजनिक गौचर भूमि का 500 बीघा क्षेत्र है। इस गौचर क्षेत्र की स्थापना हैदराबाद दक्षिण प्रवासी मानावत जिन्हें श्री बद्री नारायण जी की संतति होनें के कारण बद्रुका उपाख्य नाम से जाना जा था के वंशज युग पुरूष राजा साहिब बंकट लाल बद्रुका के नेतृत्तव में सम्पन्न हुई थी। अब ग्राम की आवासीय बस्तियाँ यहाँ तक पहुँच गई है जिसे समग्र रूप से इन्दिरा कॉलोनी के नाम से जाना जाता है। गौचर भूमि के प्रारम्भ में ही राजकीय पटवारी पशु चिकित्सालय का भवन तथा विशाल परिसर स्थित है। आस पास के 15 से 20 गाँवों के लिए पशुओं की चिकित्सा का एक मात्र अस्पताल है। वर्तमान वित्त वर्ष 2012 - 13 में राज्य सरकार नें पशुओं के लिए निशुल्क दवाईयाँ प्रदान करनें की योजना नें इस अस्पताल को बहु उद्देश्यीय बना दिया है।