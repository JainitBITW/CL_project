रानीखेत छावनी उत्तराखण्ड राज्य में अल्मोड़ा तथा नैनीताल से क्रमशः 50 और 60 किमी की दूरी पर 29.64 के अंक्षाशों तथा 79.42 के देशांतर पर स्थित है। प्रशासनिक रूप से रानीखेत अल्मोड़ा जनपद के पश्चिमी भाग में स्थित है, जहां यह इसी नाम की तहसील का मुख्यालय भी है। रानीखेत छावनी दो पर्वत चोटियों पर फैली हुई है; पहली, जिसे रानीखेत रिज कहा जाता है, 5,983 फीट की ऊंचाई पर स्थित है; और दूसरी, चौबटिया रिज 6,942 फीट की ऊंचाई पर है। 