रानीखेत छावनी में भारतीय सेना की कुमाऊँ तथा नागा रेजिमेंट के रेजिमेंटल सेंटर स्थित हैं। छावनी कुल 4,176.031 एकड़ क्षेत्र में फैली हुई है, जिसमें से 2,580.135 एकड़ रिज़र्व वन क्षेत्र, 920.328 एकड़ स्टेशन क्षेत्र तथा 675.568 एकड़ मिलिटरी क्षेत्र है।:155 छावनी के चारों ओर चीड़, बांज, और देवदार के जंगल हैं, जिनमें तेंदुए, पहाड़ी बकरी, हिरण, सांभर, पाइन मार्टन, खरगोश, लाल चेहरे वाले बंदर, जंगली लंगूर, लाल लोमड़ी और साहीदार सहित कई वन्यजीव निवास करते हैं।