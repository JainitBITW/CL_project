समय, रूचि तथा क्रियाशीलता के अभाव के बाद भी हिंदी साहित्य में महाकाव्य लेखन की परंपरा गति तथा विस्तार पा रही है। इस दशक के महाकाव्यों में डॉ॰ काबरा की 3 कृतियों के अतिरिक्त पुरूषोत्तम श्रीराम चरित व श्रीकृष्ण चरित, स्वयं धरित्री ही थी, वैज्ञानिक आध्यात्म व प्रकृति और पुरूष, देवयानी, सूतपुत्र व महामात्य, रत्नजा व भूमिजा, वीरवर तात्या टोपे, वीरांगना दुर्गावती, क्षत्राणी दुर्गावती, दधीचि, मानव, खजुराहो आदि ने महाकाव्य प्रासाद को जीवंतता प्रदान की है। 