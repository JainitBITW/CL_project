फ़िल्म को 12 नवंबर 2012 को दीवाली पर रिलीज़ करने की घोषणा की गयी लेकिन फ़िल्म निर्माता हिमेश रेशमियां को कास्टिंग में कुछ समस्या होने के कारण फ़िल्म में देरी हो गयी। 12 अप्रैल 2012 को हिमेश रेशमियां ने स्वयं ये घोषणा की, कि सपोर्टिंग किरदार न मिलने के कारण वे मनोज जोशी के बेटे का रोल खुद करेंगे। इसके अतिरिक्त अनुभवी कलाकार अमिताभ बच्चन ने भी इस फ़िल्म के लिए साइन किया था लेकिन बाद में छोड़ दिया और उनकी जगह मिथुन चक्रवर्ती को फ़िल्म में लिया गया। Claudia Ciesla ने भी इस फ़िल्म में एक आइटम नंबर किया है। इसके अतिरिक्त फीमेल लीड्स के नाम की कई अफवाह आयीं जैसे: इलियाना डीक्रूज़, नरगिस फाकरी और डायना पेंटी। लेकिन फिर जून 2012 में सारी अफवाहों को समाप्त करते हुए असिन को आखिर में फ़िल्म की लीडिंग लेडी के रूप में साइन कर लिया गया।