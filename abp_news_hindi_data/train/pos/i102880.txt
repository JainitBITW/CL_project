निर्माण कार्य मुख्यतः स्थल आधारित कार्य है जिसमें बहुत से खतरे सम्भव हैं। निर्माण-स्थल पर किए जाने वाले कुछ मुख्य कार्य ये हैं- गृह-निर्माण, मार्ग निर्माण, अधोसंरचना का रखरखाव और मरम्मत। इस काम में बहुत से ऐसे काम हैं जो खतरों से भरे होते हैं, जैसे ऊँचाई पर जाकर काम करना, उत्खनन, हल्ला, धूल, शक्ति-औजार, आदि। इनमें से भी अधिकांश मौतें इन चार कारणों से होतीं हैं- गिरने से, किसी वस्तु के टकराने से लगी चोट से, बिजली का धक्का लगने से, और किन्हीं दो वस्तुओं के बीच में फंसने/दबने से।