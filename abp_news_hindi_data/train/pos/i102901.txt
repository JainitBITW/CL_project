देश भर में धरातल तथा भौगोलिक सर्वेक्षणों के आधारभूत परिशुद्ध बिंदुओं का निर्धारण करने के लिए 1800 ई. में कैंप्टन लैंबटन नियुक्त हुए। उन्होंने देश भर में फैले हुए संबंधित बिंदुओं के अक्षांश और देशांतर का ज्ञान करने के लिए आधाररेखा और त्रिकोणीय ढाँचे पर त्रिकोणमितीय सर्वेक्षण किया। अन्य भूगणितीय कार्य गौण महत्व के समझे गए। लैंबटन की मृत्यु के बाद इस सर्वेक्षण का नाम 1 जनवरी 1818 को 'भारत का महान्‌ त्रिकोणमितीय सर्वेक्षण रखा गया और लैंबटन की मृत्यु के पश्चात्‌ कर्नल ऐवरेस्ट ने 1840 ई. के बाद इस कार्य को उत्तर में हिमालय की ओर बढ़ाया।