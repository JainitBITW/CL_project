क़ुरआन में मुहम्मद का ज़िक्र "प्रेशित", "वार्ताहर", "ईश्वर दूत", "ईश्वर दास", "एलान करने वाला", "गवाह", "सुवार्ता सुनाने वाला", "चेतावनी देने वाला" "याद दिलाने वाला" "ईश्वर की तरफ़ बुलाने वाला", "तेजस्वी", और "कांती देने वाला  जैसे नामों से होता है। क़ुरान में मुहम्मद स0 को "अहमद" के नाम से भी संभोदित किया है | सार्वभौमिक भईचारे का नियम और मानव-समानता का सिद्धान्त, जिसका एलान आपने किया, वह उस महान योगदान का परिचायक है जो हज़रत मुहम्मद ने मानवता के सामाजिक उत्थान के लिए दिया।क़ुरआन मुहम्मद स0 के संबंध में कुछ धार्मिक मुद्दों को भी वर्गीकृत करता हैं | उनमे से सबसे महत्वपूर्ण मुहम्मद की शिक्षाओं का पालन करने का आदेश है, कुरआन बार-बार लोगों को आज्ञा देता हैं कि वे "अल्लाह और उसके नबी का अनुसरण करे" | कुरआन में मुहम्मद   नाम चार बार प्रकट हुआ हैं |