एडवर्ड रीगन "एडी" मर्फी एक अमेरिकी अभिनेता, स्वर अभिनेता, फिल्म निर्देशक, निर्माता, हास्य अभिनेता और गायक हैं। बॉक्स ऑफिस पर अपनी फिल्मों से होने वाली कमाई के कारण वे अमेरिका के दूसरे सर्वाधिक कमाई करने वाले अभिनेता बन चुके हैं। 1980 से 1984 तक वे सैटरडे नाईट लाइव के एक नियमित सदस्य थे और एक स्टेंड-अप कमेडियन के रूप में भी काम कर चुके हैं। कमेडी सेंट्रल की सर्वकालिक 100 महानतम स्टेंड-अप्स की सूची में उन्हें 10वां स्थान प्रदान किया गया था।