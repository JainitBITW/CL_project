मर्फी का जन्म ब्रुकलीन, न्यूयॉर्क के बुशविक क्षेत्र में हुआ था। उनकी माँ लिलियन एक टेलीफोन ऑपरेटर तथा उनके पिता चार्ल्स एडवर्ड मर्फी एक ट्रांजिट पुलिस अधिकारी और एक शौकिया अभिनेता एवं हास्य कलाकार थे। मर्फी और उनके बड़े भाई चार्ली का पालन-पोषण उनकी माँ तथा सौतेले पिता वेर्नोन लिंच द्वारा रूजवेल्ट, न्यू यॉर्क में किया गया था। लगभग 15 साल की उम्र से मर्फी ने स्वयं का लेखन और उसपर प्रदर्शन करना शुरू कर दिया था, जो काफी हद तक बिल कॉस्बी तथा रिचर्ड प्रायर से प्रभावित था।