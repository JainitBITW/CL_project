ऊपर के कमरे से निकालकर कपड़े को धुलाई मशीन पर ले जाया जाता है। इसमें चार, पाँच या छ: कक्ष होते हैं। आगे एक छोटा कक्ष अविकारी इस्पात का होता है, जिसमें अम्ल आदि आवश्यकतानुसार लिए जाते हैं। शेष कक्षों में केवल पानी, गरम पानी, वाई सल्फाइट ऑव सोडा, साबुन का पानी, या अन्य मसालों का विलयन लिया जाता है। सुविधा और उपयुक्त रंगों के अनुसार विशेषज्ञ इनको अपने अपने रुचिपूर्वक काम में लाते हैं। अंत में शुद्ध पानी से धोकर कपड़ा सुखाया जाता है।