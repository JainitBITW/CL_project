यह संस्थापन प्रोटॅस्टॅण्ट धर्मशास्त्री, फ़्रॅडरिक नॉमन के सिद्धान्तों का पालन करता है। पिछली सदी के आरम्भ में, नॉमन एक अग्रणी जर्मन मुक्त विचारक और राजनीतिज्ञ थे। उन्होंने कृतसंकल्पपूर्वक नागरिक शिक्षा का समर्थन किया। नॉमन का मानना था कि एक कार्यशील लोकतन्त्र के लिए शिक्षित और राजनैतिक दृष्टि से अवगत नागरिकों का होना आवश्यक है। उनके अनुसार, राजनैतिक भागीदारी और तत्पश्चात लोकतन्त्र के लिए नागरिक शिक्षा पूर्वाकांक्षित है। इस प्रकार, यह संस्थापन संगठित उदारवाद का एक अभिकर्ता है। यह नागरिक शिक्षा, अन्तर्राष्ट्रीय राजनीतिक संवाद, और राजनीतिक परामर्श के माध्यम से इसे बढ़ावा देता है। इस संस्थापन के यूरोप, एशिया, अमेरिका, और अफ़्रीका में बहुत से कार्यालय है। इसके जर्मनी के मुक्त लोकतान्तिक दल और लिबरल इण्टरनॅश्नल से भी निकट के सम्बन्ध हैं।