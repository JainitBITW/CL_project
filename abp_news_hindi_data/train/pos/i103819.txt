पारद फ़ल्मिनेट का विस्फोट 187° से 200° सें. पर होता है। उसके विस्फोटक से कार्बन मोनॉक्साइड, नाइट्रोजन और पारद का वाष्प बनता है। यह प्रारंभक विस्फोटक के रूप में दोनों प्रकार के, अर्थात् प्रणोदक और विभंगक, विस्फोटकों का विस्फोटन करने के लिए उपयोग में लाया जाता है। यह आघात से, जैसे एक बंदूक के करतूस में, या ताप पहुंचाने से, जैसे विद्युत् संचालित विस्फोटक से, या दाहक फ्यूज से दागा जा सकता है। इसका विस्फोटक इतना प्रचंड होता है कि इसकी तीव्रता को घटाने के लिए पारद फ़ल्मिनेट में पोटैशियम क्लोरेट या ऐंटीमनी सल्फाइड मिश्रित करते हैं।