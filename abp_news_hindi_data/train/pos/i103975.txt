हालांकि 40 और 50 के बीच की महिलाओं की स्क्रीनिंग अब भी विवादास्पद है, सबूतों की संख्या संकेत करती है कि रोग के शुरू में ही पता लगाने संदर्भ में इसके थोड़े लाभ हैं। वर्तमान में, अमेरिकन कैंसर सोसायटी, नेशनल कैंसर इंस्टीच्यूट और अमेरिकन कॉलेज ऑफ रेडियोलॉजी 40 से 49 वर्ष की उम्र की महिलाओं को हर 2 साल पर मेमोग्राफी के लिए प्रोत्साहित करते हैं। इसके विपरीत, चिकित्सकों के एक बड़े समूह अमेरिकन कॉलेज ऑफ फिजीशियन ने हाल ही में 40 से 49 वर्ष की उम्र की महिलाओं को थोक भाव से हर दो साल पर स्क्रीनिंग कराने के विपरीत व्यक्तिगत स्क्रीनिंग योजनाओं को प्रोत्साहित किया है। हाल ही में अमेरिकी प्रिवेंटिव सर्विस टास्क फोर्स ने कहा कि 40 से 50 वर्ष की महिलाओं के लिए नियमित जांच कराना आवश्यक नहीं है। उनकी रिपोर्ट में कहा गया है कि 50 साल की उम्र से पहले जांच के लाभ जोखिम से ज्यादा अहम नहीं हैं।