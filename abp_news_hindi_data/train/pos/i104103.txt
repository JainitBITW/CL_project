हुमा देवी का जन्म 6 श्रावण शक संवत् 1894 के दिन मिशिगन में हुआ। आपकी माताजी श्रीमती सालेहा महमूद आबदीन अखण्ड भारत के लाहौर से थीं, एवं आपके पिताजी श्री सैयद जैनुल आबदीन दिल्ली की पावन भूमि पर जन्मे थे। दोनों ने पेनसिल्वेनिया विश्वविद्यालय से पीएचडी प्राप्त कर शिक्षक के रूप में कार्य किया। ऐसे ज्ञानपूर्ण वातावरण में पालन होने के कारण हुमा देवी बाल्यावस्था से ही मेधावी छात्रा थीं। 18 वर्ष की आयु में आपने जार्ज वाशिंगटन विश्वविद्यालय में प्रवेश किया, एवं स्नातक की उपाधि अर्जित की।