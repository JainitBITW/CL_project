किसी प्रकाशत: सक्रिय पदार्थ के घूर्णन का चिन्ह प्राय: प्रायोगिक दशा में परिवर्तन से विपरीत हो सकता है और इसी भांति उनके संजातों का, जिनका विन्यास उसी प्रकार है, चिन्ह भी घूर्णन की दिशा से विपरीत हो सकता है, जैसे वामावर्त लैक्टिक अम्ल के लवण और एस्टर दक्षिणावर्त होते हैं और दक्षिणावर्त लैक्टिक अम्ल के वामावर्त। इन सब कारणों से विचार किया गया कि प्रकाशत: सक्रिय पदार्थ के लिए ऐसे चिह्न का उपयोग किया जाए जो सीधे विन्यास की स्थिति का बोध कराए और यह चिह्न उसके घूर्णन दिशा के चिह्न से स्वतंत्र हो।