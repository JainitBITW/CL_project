माइक्रोसॉफ्ट ऑफिस 2007 में किसी भी प्रकार के बदलाव को सहेजने से पहले ही उसके प्रीव्यू की व्यवस्था उपलब्ध है। यदि आप अपने पाठ का फोंट, रंग, आकार आदि बदलते हैं तो उसे स्थायी रूप दिए बिना ही देख सकते हैं और पसंद आने न आने पर उचित निर्णय कर सकते हैं। यह बात टेबल, पृष्ठभूमि आदि पर भी लागू होती है। माइक्रोसॉफ्ट ऑफिस 2007 पहले के ऑफिस अनुप्रयोगों से अधिक आकर्षक है, अपेक्षाकृत तेज गति से चलता है और इसमें सभी दस्तावेजों को पीडीएफ के रूप में बदलने की सुविधा अंतरनिर्मित है।