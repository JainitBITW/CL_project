ख़कास लोगों की उत्पत्ति पर विद्वानों में मतभेद है। कुछ के अनुसार यह किरगिज़ लोगों के वंशज हैं जो कभी येनिसेय नदी के क्षेत्र में रहते थे और जिनके अन्य वंशज आधुनिक किर्गिज़स्तान में बसते हैं। 17वीं सदी में ख़कास लोगों ने अपना एक ख़कासिया राज्य बना रखा था जो एक मंगोल शासक के अधीन था। उस समय यहाँ रूसी लोगों का आकर बसना आरम्भ हो गया। 1820 के दशक में क्रास्नोयार्स्क क्राय के मिनुसिंस्क शहर के पास ज़मीन से सोना मिला और इस पूरे क्षेत्र का औद्योगीकरण शुरू हो गया।