संस्थान 'इन्टरनेशनल स्टडीज` नामक एक त्रैमासिक पत्रिका का प्रकाशन कर रहा है। जुलाई 1959 से प्रकाशित हो रही इस पत्रिका ने एक प्रमुख भारतीय शैक्षणिक पत्रिका के रूप में अन्तरराष्‍ट्रीय स्तर पर ख्याति हासिल की है। इसमें अन्तरराष्‍ट्रीय सम्बन्धों तथा क्षेत्रीय अध्ययनों से सम्बन्धित समसामयिक समस्याओं तथा मामलों पर लिखे मौलिक शोध आलेख प्रकाशित किए जाते हैं। एक सन्दर्भ-पत्रिका होने के नाते इसमें केवल संस्थान तथा अन्य भारतीय विश्‍वविद्यालयों/शोध संस्थानों के शिक्षकों के शोध आलेख ही नहीं अपितु विश्‍वभर के विद्वानों के आलेख भी प्रकाशित होते हैं।