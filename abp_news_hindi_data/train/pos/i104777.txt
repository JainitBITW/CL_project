यह केंद्र मूल रूप से चीनी और जापानी अध्ययन के लिए स्थापित किया गया था, लेकिन बाद में इसमें कोरियाई अध्ययन भी शामिल कर लिया गया। केंद्र के शिक्षण और शोध में चीन, जापान और कोरिया के आधुनिक और समकालीन पहलुओं को सम्मिलित किया जाता है। इस समय ये विश्‍व के सबसे गतिशील और महत्त्वपूर्ण क्षेत्रों में से हैं। केंद्र का मुख्य उद्‍देश्य संबंधित क्षेत्रों की विदेश नीति, सरकार और राजनीति, समाज और संस्कृति तथा राजनीतिक अर्थव्यवस्था का अन्तर विषयात्मक ज्ञान और जानकारी प्रदान कराना है। केंद्र संबंधित क्षेत्रों में एम.फिल./पी-एच.डी. पाठ्यक्रम चलाता है। इसमें सीधे पी-एच.डी. पाठ्यक्रमों में भी प्रवेश दिया जाता है।