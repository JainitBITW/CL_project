इंडियाज़ डॉटर लेस्ली उडविन द्वारा निर्देशित एक वृत्तचित्र है जो बीबीसी की जारी शृंखला स्टोरीविले का एक भाग है। यह वृत्तचित्र 23 वर्षीया फीजियोथैरेपी छात्रा ज्योति सिंह के साथ 2012 में दिल्ली में हुए सामूहिक बलात्कार और हत्या पर आधारित है। फिल्म को अंतरराष्ट्रीय महिला दिवस 8 मार्च 2015 को भारत में एनडीटीवी 24x7 और यूनाइटेड किंगडम में बीबीसी फ़ोर पर प्रसारित करने के साथ-साथ डेनमार्क, स्वीडेन, स्विट्ज़रलैंड, नार्वे और कनाडा में भी प्रसारित किए जाने की योजना थी। भारत सरकार द्वारा इस पर प्रतिबंध लगाने के कारण यह चर्चा में आ गई।