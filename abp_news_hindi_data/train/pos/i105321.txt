मनुस्मृति में व्यक्तिगत चित्तशुद्धि से लेकर पूरी समाज व्यवस्था तक कई ऐसी सुंदर बातें हैं जो आज भी हमारा मार्गदर्शन कर सकती हैं। जन्म के आधार पर जाति और वर्ण की व्यवस्था पर सबसे पहली चोट मनुस्मृति में ही की गई है । सबके लिए शिक्षा और सबसे शिक्षा ग्रहण करने की बात भी इसमें है । स्त्रियों की पूजा करने अर्थात् उन्हें अधिकाधिक सम्मान देने, उन्हें कभी शोक न देने, उन्हें हमेशा प्रसन्न रखने और संपत्ति का विशेष अधिकार देने जैसी बातें भी हैं । राजा से कहा गया है कि वह प्रजा से जबरदस्ती कुछ न कराए । यह भी कहा गया कि प्रजा को हमेशा निर्भयता महसूस होनी चाहिए । सबके प्रति अहिंसा की बात की गई है ।