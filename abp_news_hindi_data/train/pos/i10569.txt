पॉल विलियम वॉकर IV एक अमेरिकी अभिनेता थे। इन्होंने 25 से ज्यादा फ़िल्मों में काम किया था। 1999 में हिट फ़िल्म वार्सिटी ब्लूज़ द्वारा इन्हें ख्याति प्राप्त हुई। इन्हें सबसे अधिक इनकी द फ़ास्ट एंड द फ़्यूरियस फ़िल्म शृंखला में ब्रायन ओ'कॉनर की निभाई गई भूमिका के लिए जाना जाता है। इन्होंने ऐट बिलो, इनटू द ब्ल्यू, सीज़ ऑल दैट और टेकर्स जैसी सफ़ल फ़िल्मों में भी काम किया था। वॉकर नैशनल ज्यॉग्रैफिक चैनल की शृंखला एक्सपीडिशन ग्रेट वाइट में भी नज़र आए थे। 30 नवम्बर, 2013, को 40 वर्ष की उम्र में एक कार दुर्घटना में वॉकर की मृत्यु हो गयी।