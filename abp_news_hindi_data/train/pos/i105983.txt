मंगल ग्रह की 0.09 की एक अपेक्षाकृत स्पष्ट कक्षीय विकेन्द्रता है, सौर प्रणाली के सात अन्य ग्रहों में केवल बुध, अधिक से अधिक विकेन्द्रता दर्शाता है। यह ज्ञात है कि पूर्व में मंगल की कक्षा वर्त्तमान की अपेक्षा अधिक वृत्ताकार थी। 13.5 लाख पृथ्वी वर्ष पहले के एक बिंदु पर मंगल की विकेन्द्रता लगभग 0.002 थी, जो आज की पृथ्वी से बहुत कम है। मंगल की विकेन्द्रता का चक्र, पृथ्वी के 1,00,000 वर्षीय चक्र की तुलना में 96,000 पृथ्वी वर्ष है। मंगल के विकेन्द्रता का चक्र 22 लाख पृथ्वी वर्ष के साथ बहुत लंबा भी है और यह विकेन्द्रता ग्राफ में 96,000 वर्षीय चक्र को ढँक देता है। अंतिम 35,000 वर्षों के लिए मंगल की कक्षा, दूसरे ग्रहों के गुरुत्वाकर्षण प्रभाव के कारण थोड़ी सी और अधिक विकेन्द्रता पाती रही है। पृथ्वी और मंगल ग्रह के बीच की निकटतम दूरी, मामूली घटाव के साथ अगले 25,000 वर्षों के लिए जारी रहेगी।