अनाज और मुख्य खाद्यान्न उत्पादन यहां की कुल कृषि भूमि का 60% घेर लेता है। 1970 के दशक के मध्य में उच्चोत्पादन देने वाली फ़सल की किस्मों के प्रयोग आरम्भ किये जाने से खाद्यान उत्पादन में उल्लेखनीय सुधार आया था। धान की उच्चोत्पादन वाली किस्मों जैसे मसूरी, पंकज, आईआर-8, आरसीपीएल एवं अन्य बेहतर किस्मों की शृंखला-विशेषकर आईआर-36 जो रबी के मौसम के अनुकूल है, के प्रयोग से एक बड़ी सफ़लता प्राप्त की गयी, जिसके उप्रान्त वर्ष में तीन फ़सलें बोई जाने लगी थीं।