राज्य में 13 सरकारी औषधालय, 22 सामुदायिक स्वास्थ्य केन्द्र, 93 प्राथमिक स्वास्थ्य केन्द्र एवं 408 उप-केन्द्र हैं। यहाँ 378 चिकित्सक, 81 भेषजज्ञ, 337 स्टाफ़ नर्सें एवं 77 लैब तकनीशियन हैं। राज्य सरकार द्वारा तपेदिक, कुष्ठ रोग, कैंसर और मानसिक रोग के उपचार हेतु एक विशेष कार्यक्रम आयोजित किया गया है। हालांकि मृत्यु दर में लगातार गिरावट आयी है किन्तु राज्य के स्वास्थ्य विभाग के स्थिति पत्र के अनुसार जीवन प्रत्याशा में सुधार और स्वास्थ्य सम्बन्धी बुनियादी ढांचे में पर्याप्त वृद्धि के भाव में राज्य की जनसंख्या का लगभग 42.3% भाग स्वास्थ्य देखरेख से अभी भी अछूता है। यहां बहुत से अस्पताल निर्माणाधीन हैं, जो सरकारी व निजी दोनों ही प्रकार के हैं, जिनमें से कुछ इस प्रकार से हैं: सिविल अस्पताल, गणेश दास अस्पताल, के जे पी सायनोड अस्पताल, एनईआईजीआरआईएचएमएस, ॉर्थ ईस्ट इन्स्टीट्यूट ऑफ़ आयुर्वेद, आरपी चेस्ट अस्पताल, वुडलैण्ड अस्पताल, नज़ारेथ अस्पताल एवं क्रिश्चियन अस्पताल, आदि।