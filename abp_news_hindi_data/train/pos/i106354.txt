दोनों देशों ने लड़ाई में हुए नुकसान के एक-दूसरे के विपरीत दावे किए हैं तथा कुछ ही तटस्थ सूत्रों ने उनका सत्यापन किया है। पाकिस्तानी वायुसेना का दावा था कि उसने भारत के 104 विमान गिराए और अपने 19 विमान खोए, जबकि भारतीय वायुसेना ने दावा किया कि उन्होंने पाकिस्तान के 73 विमान गिराए और अपने 35 विमान खोए। एक तटस्थ स्रोत के अनुसार, युद्ध समाप्ति के शीघ्र बाद ही हुई एक परेड में पाकिस्तानी वायुसेना ने 86 F-86 सैबर, 10 F-104 स्टारफाइटर, और 20 B-57 कैनबरा विमान उड़ाए जिससे कि भारतीय वायुसेना का 73 पाकिस्तानी विमान गिराने का दावा गलत प्रतीत होता है, जो कि उस समय पाकिस्तान की लड़ाकू विमानों की लगभग संपूर्ण प्रथम पंक्ति थी। 