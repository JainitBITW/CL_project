कोशराय द्वीप एक ज्वालामुखीय द्वीप है और कैरोलाइन द्वीपसमूह का पूर्वतम द्वीप है। यह पृथ्वी की भूमध्य रेखा से लगभग 600 किमी उत्तर में स्थित है और क़रीब 110 वर्ग किमी का क्षेत्रफल रखता है। नौका द्वारा समुद्र से देखे जाने पर इसका आकार एक महिला जैसा है, इसलिये इसे "सोती नारी का द्वीप" भी कहा जाता है। द्वीप के इर्द-गिर्द एक मूँगे की रीफ़ है जिसके एक भाग में एक कृत्रिम द्वीप का निर्माण कर के उसपर स्थानीय हवाई अड्डा बनाया गया है।