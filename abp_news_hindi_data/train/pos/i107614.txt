मौर्य साम्राज्य के अंत के साथ ही उज्जैन की प्रभुता भी घट गई। टालेमी के अनुसार यह चेष्टन की राजधानी थी। चेष्टन पर क्षत्रप राजाओं का शासन था। कुछ ही समय बाद गौतमपुत्र शातकर्णी ने चष्टन को हराकर इस पर अपना अधिकार कर लिया। सातवाहनों का अधिकार भी उज्जैन पर अधिक दिनों तक नहीं रह सका। रुद्रदमन ने अवन्ति तथा अन्य प्रदेशों को अपने अधीन कर लिया। आंध्र तथा गिरनार अभिलेख इसके प्रमाण हैं। इस समय उज्जैन पुनः क्षत्रपों की राजधानी हो गई।