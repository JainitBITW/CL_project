चिंहांकित मुद्राओं के बाद अनंतर जातीय और स्थानीय मुद्राओं का काल माना जाता है, जो चिंहित सिक्कों के ही परिवर्धित रूप कहे जा सकते हैं। मुद्रा-शास्र में इन मुद्राएँ सात वर्गों में विभक्त की गई है। इनके भी कई उपवर्ग हैं। ऐसी ज्यादातर मुद्राएँ अभिलेखहीन हैं, जिससे उनके कालक्रम को जानने का एक मात्र साधन उनपर अंकित चिंह ही है। संभवतः 2 री सदी के मध्य से ही मुद्राओं पर लेख आने शुरु हुए। उज्जैन की मुद्राओं पर "ऊ-जिनीय' शब्द मिलता है। इसके बाद की मुद्राओं में स्थान के साथ-साथ शासकों के नाम आने लगे, जो अंततः शासक के नाम के रूप में रह गये। बाद में यह विरुदों से युक्त हो गया। 