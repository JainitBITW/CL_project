यहाँ कुछ ऐसी भी मुद्राएँ बनी है, जिसकें एक ओर कलश या सिंह है तथा दूसरी ओर कुछ बिखरे अक्षर, जिन्हें मिलाकर "रामगुप्त' शब्द बनता है। रामगुप्त चंद्रगुप्त का बड़ा भाई था और उसके पूर्व का शासक भी। ये मुद्राएँ गुप्तकाल की अन्य मुद्राओं से कुछ हद तक असमानता रखती है। इसका आकार और तौल गुप्त-मुद्राओं से भिन्न, मालव-मुद्राओं के सदृश है, जिससे यह पता चलता है कि गुप्त शासकों ने मुद्राएँ ढ़ालने में मालव सिक्कों का ही अनुसरण किया था। इससे यह स्पष्ट हो जाता है कि इस समय तक निश्चित रूप से ही मालव जाति के लोग यहाँ आकर बस गये थे।