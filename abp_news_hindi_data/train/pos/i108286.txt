इन सबके के अलावा फिशरमैन कोवे का सबसे मजेदार पहलू है एक विशेष समयकाल के दौरान किया जा सकने वाला टर्टल वॉक. इस दौरान आप फिशरमैन कोवे के आस-पास के बीच पर आए हुए ऑलिव रिड्ली टर्टल को अपने रात्रि भ्रमण के दौरान अंडे देते देख सकते हैं। यह कछुए बहुत ही दुर्लभ प्रजाति के हैं और इनके अण्डों के बचने की संभावना बहुत कम होती है। यह रिज़ॉर्ट इस बात का विशेष ध्यान रखता है कि इन कछुओं के अंडे सुरक्षित रहें और इनसे निकलने वाले बच्चे सुरक्षित समुद्र मे पहुँच जाएँ. इस तरह आप अपने मनोरंजन के साथ ही पर्यावरण सरंक्षण के एक अनूठे प्रयास का भी अंग बनते हैं।