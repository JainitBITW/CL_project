पावरप्ले के संबंध में आईसीसी ने यह घोषणा की है कि 1 अक्टूबर 2007 से क्षेत्ररक्षण करने वाली टीम का कप्तान पांच-पांच ओवरों के दो पावरप्ले के दौरान 3 खिलाड़ियों को 30 गज के दायरे के बाहर रखने का विकल्प चुन सकता है। यह नियम 1 अक्टूबर 2007 को दांबुला स्टेडियम में श्रीलंका व इंग्लैंड के बीच खेले गए मैच में लागू किया गया था। श्रीलंका 119 रनों से यह मैच जीता। वर्तमान में दूसरे तथा तीसरे, दोनों पावरप्ले के दौरान 3 खिलाड़ी 30 गज के दायरे के बाहर खड़े होते हैं तथा एक पावरप्ले बल्लेबाजी करने वाली टीम द्वारा चुना जाता है।