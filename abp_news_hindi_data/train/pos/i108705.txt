आंध्र प्रदेश की राजधानी हैदराबाद के व्यंजन की अपनी विशेषता है जो आंध्र के दूसरे व्यंजनों से काफी अलग है। निजामों ने हैदराबादी व्यंजन को बहुत प्रश्रय दिया, ठीक उसी प्रकार जिस प्रकार अवध के नवाबों ने लखनवी व्यंजन को दिया है। फर्क सिर्फ इतना है कि हैदराबाद के निजाम मसालेदार भोजन पसंद करते हैं, फलस्वरूप हैदराबादी व्यंजन में कच्चे गोश्त की बिरयानी और दम का मुर्ग, बघारे बैंगन और अंचारी सब्जी का आविर्भाव निजाम के काल में हुआ। 