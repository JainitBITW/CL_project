माना जाता है कि निव्ख़ों के पूर्वज साइबेरिया में बायकल झील से पूर्व में आज से 10,000 साल से भी पहले पहुंचे। निव्ख़ों के बाद इस क्षेत्र में बहुत सी अन्य जातियाँ आई जिनसे निव्ख़ों को बहुत हानि हुई। पहले यहाँ तुन्गुसी लोग आए, जिनके एक मान्छु-नामक समुदाय ने निव्ख़ों से लगान लेना शुरू कर दिया। 19वीं सदी तक इस इलाक़े में रूसी साम्राज्य का क़ब्ज़ा हो गया और रूसी कोज़ाकों ने निव्ख़ ज़मीनों को अपना बनाकर निव्ख़ों को एक छोटा-सा निर्धन अल्पसंख्यक समुदाय बना छोड़ा। आधुनिक युग में बहुत से निव्ख़ों ने रूसी रहन-सहन और खान-पान अपना लिया है। धार्मिक दृष्टि से अधिकतर निव्ख़ ओझा प्रथा में विशवास रखते हैं हालांकि कुछ ने रूसी ईसाई धर्म अपना लिया है।