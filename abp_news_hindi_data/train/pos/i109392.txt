हादसा रविवार सुबह 3 बजकर 10 मिनट पर हुआ। ट्रेन इंदौर से पटना की ओर जा रही थी। जैसे ही इंदौर-पटना एक्सप्रेस जब पुखरायाँ स्टेशन से गुजरते हुए कानपुर के लिए निकली ही थी, कि कुछ क्षण बाद दलेल नगर क्रासिंग के पास ट्रेन के चौदह डिब्बे पटरी से उतर गए। राज्य की बसों के द्वारा घायलों को अस्पताल ले जाया गया, वहीं मृतकों को पोस्टमार्टम हाउस पहुंचाया गया। डॉक्टर्स और पैरामेडिकल की टीमें भी घटनास्थल पर राहत कार्य के लिए पहुँचीं।