उत्तरी बिहार के चंपारण से लेकर पूर्णिया जिले तक पहले विदेह या तिरहुत कहलाने वाला प्राचीन राज्य था। ईसापूर्व छठी सदी में विश्व के प्रथम गणतंत्र के रूप में यहाँ वैशाली गणराज्य की स्थापना हुई। प्राचीन भारतवर्ष के शक्तिशाली वैशाली महाजनपद में बज्जिसंघ द्वारा प्रयोग की जाने वाली बज्जिका, एक अति प्राचीन बोली/भाषा है| प्राचीन मिथिला का केन्द्र जनकपुर, बज्जिका भाषी क्षेत्र के अंतर्गत आता था। यहाँ आज भी बज्जिका ही बोली जाती है| इस आधार पर यह कहा जा सकता है कि बज्जिका वास्तव में मैथिली का प्राचीन स्वरूप है, जिसकी नींव पर मध्यकाल के राज्याश्रयी विद्वान कवियों ने आधुनिक मानक मैथिली का निर्माण किया | 