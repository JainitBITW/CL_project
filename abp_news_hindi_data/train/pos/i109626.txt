वे भूतपूर्व वाणिज्य मंत्री मुरासोली मारन के पुत्र, तमिलनाडु के मुख्य मंत्री एम करुणानिधि के परपोते और भारत के कपड़ा मंत्री दयानिधि मारन के भाई हैं। 1991 में उन्होंने कन्नड़ कावेरी से विवाह किया और उनकी काव्या नाम की एक बेटी भी है। उनकी पत्नी सन नेटवर्क की संयुक्त प्रबंध निदेशक हैं। मीडिया व्यवसाय में उनके प्रवेश करने के बाद से अधिकांश समय तक उनके पिता के राजनीतिक प्रतिद्वंदियों द्वारा राज्य की सत्ता पर काबिज रहने के बावजूद वे काफी सफल साबित हुए हैं। पड़ोसी राज्यों में भी वे नंबर 1 के रूप में उभर कर सामने आये हैं, जहाँ उनके प्रतिद्वंद्वियों में उन राज्यों के नेता तथा व्यवसायी शामिल हैं।