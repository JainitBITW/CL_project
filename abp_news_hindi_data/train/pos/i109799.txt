मद्रास का हवाई अड्डा भारत के पहले हवाई अड्डों में से एक है और 1954 में बॉम्बे से बेलगाम के ज़रिए एयर इंडिया की पहली उड़ान का गंतव्य स्थान था। इसका पहला यात्री टर्मिनल हवाई अड्डे के उत्तर-पूर्व में बनाया गया था, जो मीनमबाक्कम उपनगर में आता है, इसी कारण मीनमबाक्कम एयरपोर्ट के रूप में इसका हवाला दिया जाता है। बाद में एक नया टर्मिनल परिसर तिरूसूलम में बनाया गया और उसके दक्षिण में पल्लावरम के समीप, यात्री संचालनों को स्थानांतरित कर दिया गया। पुराने टर्मिनल भवन का इस्तेमाल अब कार्गो टर्मिनल के रूप में किया जाता है और यह भारतीय कूरियर कंपनी ब्लू डार्ट का अड्डा है।