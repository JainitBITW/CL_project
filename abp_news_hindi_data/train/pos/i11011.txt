अगर कपिलदेव, सचिन तेदुलकर और महेन्द्र सिंह धोनी को आनेररी हवलदार मेजर का पद से सुशोभित करते तो क्या यह खिलाड़ी सेना के इस सम्मान को तैयार होते।।।।शायद नही! मगर इस देश को इसी सेना ने कई अन्तर्राष्ट्रीय स्तर के खिलाड़ी दिये जिन्होने ओलम्पिक खेलों मे भारत को जीत दिलाई मगर बदले मे सेना ने सम्मान दिया हवलदार मेजर का। हाकी का जादूगर हवलदार मेजर ध्यानचन्द उनमे से एक है इनको नायब सूबेदार के लायक भी नही समझा। जब सेना से इस बारे मे पत्रकारों ने पूछा तो सेना ने अपने स्पष्टीकरण मे कहा कि किसी भी सैनिक खिलाड़ी का प्रमोशन उत्कृष्ट प्रदर्शन के आधार पर हवलदार या नायब सूबेदार के पद तक हो सकता है। अफसर का आनेररी पद जवान को लागू नही है ऐसी पॉलिसी ही नही है। सेना मे सिपाही होने की बजह से न इस खिलाड़ी को सेना मे अफसर पद मिला और न ही भारत रत्न के लायक समझा गया। वह तो भला हो सैनिक साथी लोगों को जिन्होने ध्यानचंद को हवलदार मेजर की जगह मेजर ध्यानचंद कह कर बुलाना शुरू कर दिया और जो बाद मे पत्रकार भी मेजर ध्यानचंद कहकर सम्बोधित करने लगे।