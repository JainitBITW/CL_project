हिन्दी बाल साहित्य को समीक्षकों और विद्वानों ने उतना महत्व नहीं दिया, जितना कि अपेक्षित है। बाल साहित्य की रचना प्रौढ़ रचनाकार ही कर सकता है। डाॅ0 मोहन अवस्थी ने अनेक बालगीतों की रचना की है और उनके कई काव्य संग्रह प्रकाशित भी हो चुके हैं। डाॅ0 अवस्थी ‘कला कला के लिए’ नहीं अपितु ‘कला जीवन के लिए’ के हिमायती हैं। उन्होंने पर्याप्त बालोपयोगी साहित्य लिखा है। ‘चाबीदार खिलौने’ गीत में उन्होंने बतलाया है कि संसार के सभी जीव उस परम सŸाा के चाबीदार खिलौने हैं-		हाथी घोड़ा ऊँट आदमी चिड़ियाँ या मृगछौने,		सभी जीव हैं, उस ईश्वर के चाबीदार खिलौने।		चन्दा सूरज खेत सुनहरे उसके दो गुब्बारे हैं,		परमेश्वर के खेल निराले कितने प्यारे-प्यारे हैं।