दुनिया में इस प्रकार की सबसे बड़ी परियोजना सदियों से नीदरलैंड में चली आ रही है। प्रागैतिहासिक काल में एम्स्टर्डम, हार्लेम और लीडेन के बीच के क्षेत्र दलदली और छोटी झीलों के रूप में थे। टर्फ कटिंग, जमीन के धंसने और तटीय रेखा के अपक्षरण के कारण धीरे धीरे एक बड़ी झील बन गई जिसे हार्लेममेर्मीर या हार्लेम की झील के नाम से जाना जाता है। 15वीं सदी में वायुशक्ति से चलने वाले पम्प इंजिनों के अविष्कार ने सिरे की जमीन के कुछ हिस्से पर जल निकासी को संभव बनाया, किन्तु झील की अंतिम जल निकासी के लिए बड़े भाप शक्ति चालित पंपों का डिजाइन बनने और क्षेत्रीय अधिकारियों के बीच समझौतों तक का लंबा समय लगा। झील को हटाने की प्रक्रिया 1849 और 1852 के बीच चली जिससे हजारों वर्ग किलोमीटर नई भूमि का निर्माण हुआ।