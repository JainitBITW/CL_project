सेना मे तीसरे वेतन आयोग के काल यानि सन् 1974 से लेकर 2016 के सातवें वेतन आयोग तक सैनिक जवानों और जेसीओस के वेतनमान साथ हमेशा भेदभाव किया क्योकि हम हमेशा खामोशरहे एक अनुशासित सैनिक की तरह और शीर्ष हां हमारे शीर्ष अधिकारीगण हमारी समस्याओं और वेतन विसंगतियों के प्रति सदैव उदासीन बने रहे...आखिर क्यों? क्योंकि उनकी रिटायरमेंट के बाद की महात्वाकांक्षा तब ही परवान चढ़ सकती थी जब वह खुद भी खामोश रहें और अपने मातहत जवानों को भी अनुशासन के नाम पर डरा कर उनकी आवाज को दबा कर रखे . जवानों का मसला था और जवान मुंह खोल नही सकता इसलिये जो भी सरकार द्वारा सेना के जवानों को दिया गया इन शीर्ष स्तर के अधिकारियों ने उनकी हैसियत से ज्यादा ही माना और स्वीकार कर लिया यानि एक सैनिक की हैसियत को सिविलियन कर्मचारी से कमतर ही समझा और यही बजह है कि एक सैनिक का वेतन दिल्ली और चंडीगढ़ की पुलिस के कांस्टेबुल के वेतन से भी काफी कम है. क्या सेना के सैनिक का स्तर कांस्टेबुल के स्तर से कम होना चाहिये ....आखिर वेतन आयोग ने किस स्तर पर सेना को पुलिस के स्तर से कमतर आंका....अगर यही हालत रही तो सेना का अगला स्तर होमगार्डस के बराबर हो जायेगा . सच तो यह है कि पिछली लगभग पांच वेतन आयोग की सिफारिशों मे सेना के स्तर और उनके वेतन विसंगतियों की तरफ से पूरी तरह किनारा कर लिया जिसकी बजह से सेना का इन वेतन आयोगों से मोह भंग हो गया. आज सैनिक कम उम्र मे रिटायर होकर मुफलिसों की जिन्दगी जीने को मजबूर है और अपनी जायज मांगों को लेकर जन्तर मन्तर पर वैठने को मजबूर है. कुछ धुंधली यादों के सहारे पिछले पांच वेतन आयोग का सेना के जवानो के प्रति तुच्छ सोंच और अनिर्णय के कारण पैदा हुयी वेतन विसंगतियों का संक्षिप्त ब्योरा नीचे लिख रहा हूं.