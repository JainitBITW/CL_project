चौथे वेतन आयोग जो 1986 मे लागू हुआ उसमे सेना के जवान और सिविलियन कर्मचारियों को लगभग एक समान करने की कोशिश की गयी जैसे जवान का वेतनमान भी 935/- से शुरू हुआ और लोअर डिबीजन कलर्क का बेतन भी 950/- रूपये से था मगर फिर एक और गेम खेल दिया गया कि जवान का वार्षिक वृद्धि 15/- थी जबकि लोअर डिबीजन कलर्क की 25/- रूपये रख दी यानि सेना और सिविलियन कर्मचारियों को एक समान वेतनमान की शरूआत तो कर दी गयी लेकिन सेना के मुंह न खोलने की आदत की बजह से फिर उनके भत्ते और वार्षिक बृद्धि मे काफी अंतर कर दिया गया जिसकी बजह से वह रिटायरमेंट के समय सिविलियन कर्मचारियों के मुकाबले पेन्शन मे काफी नीचे चले गये या फिर पुनर्रिबीजन मे भी काफी पिछड़ गये. क्योंकि उस समय यह भेदभाव सिर्फ सेना के जेसीओ और जवानों के वेतन तक सीमित था तो अधिकारियों ने भी ज्यादा इस पर ध्यान नही दिया. आज की तारीख मे जब यही गेम सरकार और ब्योरोक्रेट्स ने मिलकर अधिकारियों के साथ खेला और सेना के अधिकारियों का स्तर पुलिस और पैरामिलेटरी के अधिकारियों से नीचे कर दिया तो अब सेना के शीर्ष अधिकारियों के पेट मे भयंकर दर्द शुरू हो गया. और ऱक्षा मंत्री से लेकर प्रधानमंत्री तक गुहार लगाते घूम रहे है.