अब भी समय है कि जाग जाओं और स्वार्थ से ऊपर उठकर पूरे सैनिक संगठन की आवाज को मजबूती दो. तीनो सेनाध्यक्षों ने वेतन आयोग की रिपोर्ट को मौजूदा स्थति मे अस्वीकार कर दिया है तथा सरकार से एक बार फिर बिसंगतियों को दूर करने का अनुरोध किया है. हमे अपनी लड़ायी खुद मिलकर लड़नी होगी क्योंकि यह भी एक कर्म युद्ध है और महाभारत के श्रीकृष्ण का धर्मयुद्ध है जहां पर धूर्त और बेईमान लोगों का सर्वनाश निश्चित है. हमे दुख इस बात का नही है कि हमारे वेतन विसंगतियो को सरकार ने क्यों नही दूर किया हमे दुख तब होता है जो सरकार देश पर जान कुर्बान करने को तैयार सैनिकों की जायज मांगो पर अड़ियल रबैया अपनातीहै वोही सरकार सिविलियन कर्मचारियों की अनुशासनहीनता और हड़ताल करने की धमकी के आगे घुटने टेक देती है और उनकी जायज और नाजायज मांगे सब मान लेती है. आखिर सैनिक का भी अपना घर और परिवार होता है जिसकी भी उसी तरह की जरूरतें होती है जैसी अन्य सिविल कर्मचारियों की होती है.