मै इसी मुद्दे को इस फोरम मे उठाना चाहता था कि आखिर घर मे चारों ओर से खिड़किया बन्द करके पर्दे डाल कर ढकने से बाहर के लोगों की नजर से अंदर की कारगुजारियों पर तो पर्दा डाला जा सकता है लेकिन अंदर के लोगों की हालत नजरबंद गुलामों से बदतर होती जाती है। जब तक व्यवस्था पारदर्शी नही होगी तब तक इस तरह की समस्याये बार बार आयेंगी। आखिर हमारी सेना के अंदर कैग द्वारा आडिट क्यों नही कराया जाता। आखिर हमारी व्यवस्था तीन स्तरीय आडिट के बाबजूद भी कैग की चेताबनी का कारण क्यों बनी। हमारी त्रिस्तरीय आडिट व्यवस्था कैसी है और कौन सी है। युनिट आडिट, लोकल आडिट और टेस्ट आडिट यह तीनो पूरी तरह फेल है क्योंकि बड़े बड़े घोटाले हुये है और लगातार हो रहे है। दुनियां के पांच देशों के अलावा किसी भी देश मे सेना मे तीन तरह के अलग अलग भोजनालय नही होते और न ही सैनिक या सैनिक अधिकारियों के राशन की मात्रा और गुणवत्ता मे भेदभाव नही है पर यहां है। जहां पर भेदभाव था भी वहां पर उन देशों मे यह व्यवस्था समाप्त कर दी गयी मगर भारत मे यह अंग्रेजों की सुबिधानुसार बनायी व्यवस्था को देश की आजादी के सत्तर साल बाद भी बदस्तूर जारी है।