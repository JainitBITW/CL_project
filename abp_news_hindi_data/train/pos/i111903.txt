गोल्‍ड रीफ सिटी जोहांसबर्ग में मनोरंजन का एक बहुत बड़ा केंद्र है। यह जोहांसबर्ग के सेंट्रल बिजनेस डिस्‍ट्रीक में सोने की खान के पास स्थित है। यह पार्क सोने की खान विषयवस्तु पर आधारित है। इस पार्क में काम करने वाले कर्मचारी 1880 ई. के समय के पोशाक पहनते हैं। यहां की सभी इमारत भी उसी समय के अनुसार डिजाइन की गई है। इस पार्क में पर्यटक खादान से धातु निकाल कर सोना बनाने की पूरी प्रक्रिया देख सकते हैं।