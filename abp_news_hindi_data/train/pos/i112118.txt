प्रख्यात भाषावैज्ञानिक प्रोफ़ेसर विश्वनाथ प्रसाद इस विद्यापीठ के पहले निदेशक थे। भाषाविज्ञान के लंदन स्कूल के प्रख्यात भाषावैज्ञानिक जे.आर. फ़र्थ के सुयोग्य शिष्य डॉ॰ विश्वनाथ प्रसाद के दूरदर्शी नेतृत्व में विद्यापीठ के अकादमिक स्वरूप, उद्देश्यों और कार्यक्षेत्र का निर्धारण संभव हुआ। इसके बाद डॉ॰ सत्येन्द्र, प्रो॰ माताप्रसाद गुप्त, प्रो॰ विद्यानिवास मिश्र, डॉ॰ रामविलास शर्मा, डॉ॰ गणपतिचन्द्र गुप्त आदि सुयोग्य विद्वानों के निदेशकत्व में विद्यापीठ को अकादमिक प्रतिष्ठा के नये आयाम मिले। वर्तमान में प्रो॰ हरिमोहन इस संस्थान के निदेशक हैं।