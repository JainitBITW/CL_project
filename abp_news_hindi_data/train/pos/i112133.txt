ये कहानी फुरफुरी नगर के दो दोस्तों, मोटू और पतलू के आसपास घूमती रहती है। दोनों के ऊपर परेशानी आते रहती है और वे दोनों मिल कर उस परेशानी को हल भी करते हैं। मोटू को समोसे से बहुत प्यार होता है। अपने परेशानियों वाले पलों में भी मोटू अपने समोसों के प्यार के कारण फुरफुरी नगर के सबसे अच्छे समोसे बनाने वाले के पास से आए दिन समोसे चोरी करते रहता है। वहीं पतलू उसकी मदद के लिए हमेशा तैयार रहता है।