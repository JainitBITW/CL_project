साक्षात भारत में डिजाइन किया गया एक ऍण्ड्रॉइड प्लेटफॉर्म आधारित टैबलेट संगणन यन्त्र है। यह तकनीकी विभाजन को पाटने हेतु एक सस्ते डिवाइस के तौर पर डिजाइन किया गया है। यह उपकरण सूचना तथा संचार तकनालॉजी के द्वारा शिक्षा के राष्ट्रीय मिशन के तहत विकसित किया गया है जिसका उद्देश्य उपमहाद्वीप के 25,000 कॉलेज तथा 400 विश्वविद्यालयों को एक मौजूदा साक्षात पोर्टल के द्वारा एक ई-लर्निंग प्रोग्राम से जोड़ना है। यह 1500 रुपये के मूल्य के लक्ष्य के साथ घोषित किया गया है। इससे पहले 2009 में भी $ 10 के इस तरह का एक उपकरण बनाने की बात हुयी थी जो कि अन्ततः एक पैन ड्राइव जैसा स्टोरेज डिवाइस निकला।