हूनान का मौसम गरम और नम माना जाता है। सर्दियों में बर्फ़ कभी-कभार ही पड़ती है। मौसम में गर्मी और नमी के कारण खाना जल्दी ख़राब हो जाता है, इसलिए हुनानी खाना अपने मिर्च-मसालों के लिए प्रसिद्ध है जो इसे अधिक देर तक सुरक्षित रखते हैं। प्रान्त में हान चीनी लोग बहुसंख्य हैं, हालांकि यहाँ मियाओ, तुजिया, दोंग, याओ, बइ, हुई, झुआंग और अन्य जातियों के समुदाय भी रहते हैं। जनवादी गणतंत्र चीन के संस्थापक माओ ज़ेदोंग का जन्मस्थान, शाओशान शहर, भी हूनान प्रान्त में स्थित है।