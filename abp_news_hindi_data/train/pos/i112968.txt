सालिम अली के कई विचार अपने समय के मुख्य धारा के विचारों से विपरीत थे। एक ऐसा सवाल जिसे अक्सर उनसे पूछा गया था वह था पक्षी के नमूनों के संग्रह का, विशेष कर बाद के जीवन में जब वे संरक्षण संबंधित सक्रियता के लिए जाने जाते थे। हालाँकि कभी शिकार साहित्य के प्रशंसक रहे अली के विचार शिकार को लेकर कड़े रहे लेकिन उन्होंने वैज्ञानिक अध्ययन के लिए पक्षी के नमूनों का संग्रह जारी रखा। उनके अपने विचार थे कि वन्य जीव संरक्षण के अभ्यास को व्यावहारिकता की आवश्यकता है और उसे अहिंसा जैसे दर्शन पर आधारित नहीं करना चाहिए। उन्होंने कहा कि यह मौलिक धार्मिक भावना भारत में पक्षी अध्ययन के विकास में एक बाधा था।