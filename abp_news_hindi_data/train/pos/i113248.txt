कोटद्वार का पुराना नगर खोह तथा गिवइन शोत नदियों के संगम पर स्थित था।:134 1897 रेलवे लाइन बन जाने के बाद नगर धीरे धीरे दाईं ओर बढ़ने लगा, और खोह नदी की पश्चिमी दिशा की ओर विकसित होने लगा।:128 1901 में कोटद्वार को नगर का दर्जा दिया गया था,:356 तथा उसी वर्ष हुई प्रथम जनगणना में नगर की जनसंख्या 1029 थी। 1909 में कोटद्वार को लैंसडौन से जोड़ने वाली सड़क का निर्माण सम्पन्न हुआ।:128 इसके बाद लैंसडौन तथा दोगड्डा नगरों के परस्पर विकास के कारण कोटद्वार में काफी पलायन हुआ, और 1921 में कोटद्वार की जनसंख्या मात्र 396 रह गयी; जिसके कारण 1921 में ही नगर को अवर्गीकृत कर ग्राम घोषित कर दिया गया।:174 