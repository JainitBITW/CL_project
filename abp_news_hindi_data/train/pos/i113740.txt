प्रथम लोकसभा में हुकम सिंह को अकाली दल के उम्मीदवार के रूप में पीईपीएसयू प्रान्त के कपूरथला भटिंडा संसदीय क्षेत्र से निर्वाचित किया गया। वे श्यामा प्रसाद मुखर्जी की अध्यक्षता में संचालित राष्ट्रीय डेमोक्रेटिक फ्रंट के सचिव बन गए। बाद में वे कांग्रेस में शामिल हो गए तथा उस में ही बने रहे. मार्च 20, 1956 को हुकम सिंह को सर्वसम्मति से लोकसभा का उपाध्यक्ष चुना गया। 1957 में, दूसरी लोकसभा में वे कांग्रेस उम्मीदवार के रूप में भटिंडा संसदीय क्षेत्र से चुने गए। मई 17, 1957 को वे दूसरी लोकसभा के उपाध्यक्ष चुने गए थे। 1962 में, तीसरी लोकसभा में वे कांग्रेस उम्मीदवार के रूप में पटियाला संसदीय क्षेत्र से चुने गए।