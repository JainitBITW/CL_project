वातमय इलाकों में क्षरण और चलते टीलों को कम करने के लिए अक्सर मरुद्यानों और कृषि क्षेत्रों को ऊपर उल्लिखित तरीकों से पेड़ों की बाड़ लगाकर या घास की पट्टी द्वारा उन्हें संरक्षित किया जाता है। इसके अलावा, मरूद्यान जैसी छोटी परियोजनाओं में चराई पशुओं को खाद्य फसलों से दूर रखने के लिए अक्सर अपनी ज़मीन के टुकड़े पर कांटेदार झाड़ियां या अन्य बाधाओं को लगाकर उन्हें संरक्षित किया जाता है। इसके अतिरिक्त, वे इस बाड़ के बाहर पानी उपलब्ध कराने के प्रावधान करते हैं वे मुख्यतः यात्रियों के जानवरों की सुविधा के लिए यह सेवा प्रदान करते हैं। घास की पट्टी के बीच से पार हो जाने वाली रेत को सम्बंधित पट्टी से 50 से 100 मीटर की दूरी पर वातरोधक के तौर पर लगाये गए पेड़ों की कतार में रोका जा सकता है। इस क्षेत्र को स्थिर करने के लिए मरूद्यान के अंदर भी बिखरे हुए पेड़ युक्त छोटे भूखंडों का प्रबंध किया जा सकता है। उत्तर-पूर्वी चीन में "रेतीली ज़मीन" - मानव गतिविधियों से बने रेगिस्तान को बचाने के लिए, बहुत बड़े पैमाने पर, एक "ग्रीन वाल ऑफ़ चाइना" बनाई गयी, जो अंततः 5,700 किलोमीटर से अधिक लंबाई में, लगभग चीन की विशाल दीवार की लम्बाई के बराबर फैलेगी,