प्रयोगशाला परीक्षण - शरीर के द्रव्यों का परीक्षण भी काम की अनेक जानकारियाँ देता है। रक्त, मल, मूत्र, कफ आदि का परीक्षण किया जाता है। रक्तपरीक्षा : इससे शरीर में उपसर्ग की उपस्थित, ल्यूकीमिया, परजीवी, रक्त जमने के दोष, रक्तनिर्माण की दशा, रक्तवर्ण, रक्त में वर्तमान रासायनिक पदार्थों की मात्र, रक्त में प्रोटीन, पित्त की मात्रा, लिवर की सक्रियता, उपदंश, टाइफायड आदि उपसर्गों के प्रतिद्रवों की उपस्थिति ज्ञात होती है। मूत्र में भौतिक, रासायिनक तथा सूक्ष्मदर्शक परीक्षा द्वारा मधुमेह, उपसर्ग, पथरी आदि की जानकारी, मलपरीक्षा द्वारा उपसर्गों तथा परजीवी कृमियों की उपस्थिति एवं पाचनयंत्र की कुशलता का ज्ञान होता है। कफ में तपेदिक के जीवाणु देखे जाते हैं।