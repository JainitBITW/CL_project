राजा पूरे अठारह गढ़ों का स्वामी होता था। पूरा राज उसके अधीन रहता था। राजा के सलाहकार उसके मंत्री और राजपुरोहित होते थे। राजवंश के लोगों को तथा राजा के सम्बन्धी लोगों को गढ़ के शासक रूप में नियुक्त किया जाता था। ये सभी 'गढ़पति' कहलाते थे और राजा के अधीन होते थे। कालान्तर में ये 'जमींदार' कहलाने लगे। वास्तव में ये अपने अपने गढ़ के राजा होते थे। इनके अधीन सात-सात 'ताल्लुकेदार' या 'तालुद्दार' होते थे जो कि अपने अपने ताल्लुके के शासक होते थे। हर ताल्लुकेदार के अधीन गाँवों के स्वामी होते थे जो 'गउँटिया' कहलाते थे।