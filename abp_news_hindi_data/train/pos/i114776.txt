पराप्राकृतिक विश्वास से जुड़े अनगिनत लेख इस पहलू में आते हैं और स्थानीय समूहों की जीवन शैली के परिचायक हैं। ऐसे परिचय विश्व, तथा क्षेत्रीय, जैसे पश्चिम हिमालय, स्तर पर, विस्तृत रूप में उपलब्ध हैं। इन में एक ग्रामीण देवता में अलौकिक, न्यायविद, चिकित्सक, महावीर, भविष्यवक्ता, आदि गुण बताये गए हैं। इनका विस्तृत वर्णन भी है, जैसे भारत में, हिमाचल प्रदेश के किन्नौर जिले के लोक देवता, और उनसे सम्बंधित, गीत, कथाएं, लोकोक्तियां, नाट्य, भाषा, तथा परम्पराएं, और इनके अभिप्राय। एक अन्य प्रयास में, किन्नौर के देवी-देवता वहां की मुख्य जीवन शैली, अरण्यक भेड़-बकरी पालन के प्रमुख अंग हैं। इन सब बातों को ध्यान में रखते हुए, एक इतिहासकार की राय है कि स्थानीय विकास के कार्यक्रमों में, लोक चेतना की निर्णय लेने में भूमिका हो। 