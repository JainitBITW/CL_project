भारतीय खेल प्राधिकरण के महानिदेशक के रूप में दत्त ने 2003 नवम्बर में हैदराबाद, भारत में आयोजित हुए प्रथम एफ्रो-एशियाई खेलों की मेजबानी में भूमिका निभाई। बाद में वह रक्षा उत्पादन विभाग में संयुक्त सचिव बने एवं अंततः सन् 2005 में भारत के रक्षा सचिव का पदभार ग्रहण किया। जुलाई 2007 में शेखर दत्त सेवानिवृत्त हुए। इसके तुरंत पहले उन्हें दो वर्ष के लिए राष्ट्रीय सुरक्षा उप-सलाहकार का कार्यकाल मिला।