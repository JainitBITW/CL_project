आईसीआईसीआई बैंक 31 मार्च 2010 को 3,634.00 अरब रुपये की कुल आस्तियों तथा 40.25 अरब रुपये के कर-पश्चात् लाभ वाला भारत का दूसरा सबसे बड़ा बैंक है। बैंक के पास भारत में 2883 शाखाओं तथा लगभग 10021 ए.टी.एम. का नेटवर्क है तथा 19 देशों में इसकी उपस्थिति है। आईसीआईसीआई बैंक कॉरपोरेट तथा रिटेल ग्राहकों को अनेक प्रकार के सेवा चैनलों तथा निवेश बैंकिंग, जीवन तथा साधारण बीमा, वेंचर कैपिटल तथा एसेट प्रबंधन के क्षेत्र में अपनी विशेषीकृत सहायक संस्थाओं के माध्यम से अनेकानेक बैंकिंग उत्पाद और वित्तीय सेवाएं देता है। वर्तमान में बैंक की सहायक संस्थाएं युनाइटेड किंगडम, रूस तथा कनाडा में, शाखाएं युनाइटेड स्टेट्स, सिंगापुर, बहरीन, हाँग काँग, श्रीलंका, कतार, दुबई इंटरनेशनल फाइनेंशियल सेंटर में तथा प्रतिनिधि कार्यालय युनाइटेड अरब एमिरेट्स, चीन, दक्षिण अफ्रीका, बांगलादेश, थाइलैंड, मलयेशिया तथा इंडोनेशिया में हैं। यू॰के॰ की हमारी सहयोगी संस्था ने बेलजियम तथा जर्मनी में शाखाओं की स्थापना की है।