डूंगरपुर का राज्य रावल सामंतसिंह ने स्थापित किया था। बाँसवाडा और प्रतापगढ़ के राजा भी इसी राजवंश के थे। नेपाल के राजा भी अपने को सिसोदिया मानते, और छत्रपति शिवाजी के वंशज भी मेवाड़ से अपना संबंध मानते हैं। गुर्जर प्रतिहार राजवंश काल में चारसू में गुहिलों का अच्छा राज्य था। सौराष्ट्र में गुहिलों के अनेक राज्य और ठिकाने थे। गुहिलों की अनेक शाखाएँ हैं जो मुख्यत: सौराष्ट्र, गुजरात और राजस्थान में वर्तमान है।