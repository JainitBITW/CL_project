दो प्रकार के पौधों को कहा जाता है, जो देखने में कुछ मिलते जुलते होते हैं। एक प्रकार है, जिसे टैमरिक्स गैलिका कहते हैं, जो एक झाड़ी है और 25-30 फुट तक ऊँचा होता है। यह नदी के किनारे अधिक उगता है, जिसमें पतली पत्ती जैसी टहनियाँ गुच्छे में निकलती हैं। दूसरा वृक्ष बहुत ऊँचा लगभग 50-70 फुट या अधिक ऊँचा होता है। इसका नाम भी झाऊ या कैजुआरिना इक्वीजीटोफोलिया है। यह उत्तर भारत मे काफी लगाया जाता है। बढ़ते हुए बालू के परिमाण को रोकने के लिये तथा मरुस्थल का बढ़ना रोकने के लिये, इसे भारत में बहुत से स्थानों पर लगाया गया है।