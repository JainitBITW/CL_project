वानूआतू की बढ़ती हुई आबादी कृषि, चराई, शिकार और मछली पकड़ने के स्थानीय संसाधनों पर काफी दबाव बढ़ा रही है। नी-वानूआतू के लगभग 90 प्रतिशत परिवार मछली पकड़ते हैं और मछली खाते हैं, यह गावों के नज़दीक मत्स्य संसाधनों पर ज़बरदस्त दबाव और तट के निकट की कई मत्स्य प्रजातियों की तेज़ी से कमी का कारण बना है। हालांकि सघन रूप से वनस्पति से आच्छादित ज्यादातर द्वीप भी वनों की कटाई के संकेत दे रहे हैं। उनकी कटाई की जा रही है ,उन्हें बड़े पैमाने पर काटकर और जलाकर कृषि के अंतर्गत लाया जा रहा है, नारियल वृक्षारोपण और पशु फ़ार्म में परिवर्तित किया जा रहा है और उनमें मिट्टी के कटाव और भू-स्खलन के बढ़ते हुए साक्ष्य दिखाई दे रहे हैं। 