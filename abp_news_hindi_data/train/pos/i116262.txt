वानूआतू के व्यंजनों में मछली, कंदमूल जैसे कि तारो और याम, फल और सब्जियां सम्मिलित रहती हैं। द्वीपों के अधिकतर परिवार खाद्य-पदार्थों को अपने बगीचों में ही उगाते हैं और भोजन की कमी विरले ही होती है। पपीता, अनानास, आम, केले और शकरकंद वर्ष के अधिकांश समय प्रचुर मात्रा में उपलब्ध रहते हैं। कई व्यंजनों को सुस्वादु बनाने के लिए नारियल के दूध और क्रीम का इस्तेमाल किया जाता है। अधिकांश व्यंजन गर्म पत्थरों का प्रयोग करके या उबालकर और भाप से बनाए जाते हैं; बहुत कम खाना तला जाता है।