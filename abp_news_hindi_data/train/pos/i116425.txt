यह शहर समुद्र तल से 200 मीटर की ऊंचाई पर, चेन्नई से 135 किलोमीटर दक्षिण-पूर्व एवं बैंगलोर से 220 किलोमीटर पूर्व में स्थित है। वेल्लोर कम ऊंची चट्टानी पहाड़ों से घिरे समतल पर है। यहां का तापमान दिसम्बर-फ़रवरी के ठण्ड के महीनों में न्यूनतम 10 °C से लेकर अप्रैल-जून के गर्मी के महीनों में 43 °C तक के बीच रहता है। यहां की जलवायु मूलतः शुष्क है एवं सिर्फ जून-अगस्त एवं अक्टूबर-दिसम्बर के दोनों मानसून में ही बरसात एवं आर्द्रता आती है।