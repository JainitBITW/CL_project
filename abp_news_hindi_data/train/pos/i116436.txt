अंत्याधारों पर एक ओर से डाट की और दूसरी ओर से मिट्टी की ठेल पड़ती है। अत: ये इतने मज़बूत होने चाहिए कि किसी एक ओर की ठेल के अभाव में भी दूसरी ओर की ठेल सहन कर सकें। पाए इतने मजबूत होने चाहिए कि दोनों ओर उठने वाली डाटों में से केवल एक पर ही पूरा चलभार आने के फलस्वरूप उत्पन्न सारी ठेल सहन कर सकें। प्रत्येक चौथा या पाँचवां पाया पीलपाया होना चाहिए, जिसकी चौड़ाई उतनी ही हो जितनी उठानरेखा पर अंत्याधार की।