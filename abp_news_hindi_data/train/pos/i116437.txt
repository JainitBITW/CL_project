यह शहर चिकित्सा-पर्यटन के लिए भी बहुत मशहूर है। शहर के ठीक बीचों-बीच स्थित CMC हॉस्पिटल शहर का सबसे बड़ा निजी नियोक्ता है। यह भारी संख्या में अस्थायी आबादी का निर्माण करता है, जिनमें से ज़्यादातर देश के दूसरे राज्यों एवं विदेशों से आये होते हैं। शहर के केन्द्रीय हिस्से में आवास, आतिथ्य एवं संबद्ध व्यवसाय आय के मुख्य स्रोत हैं। अपोलो KH हॉस्पिटल, मेल्विशरम एवं श्री नारायणी मेडिकल रिसर्च सेंटर, अरियुर आदि अस्पतालों तथा CMC, VIT जैसे कॉलेजों एवं अन्यान्य इंजीनियरिंग एवं साइंस कॉलेजों के आगमन से आतिथ्य-उद्योग तेज़ी से शहर में अपने पांव पसार रहा है।