इस कारागार का मुख्य उद्योग बुनाई है। वेल्लोर के कालीन बुनकर द्वारा सर्वप्रथम अभियुक्तों को विभिन्न शैलियों के कपड़े साथ ही टेबल क्लॉथ, बोरे, कॉयर मैट, विनिर्माण आदि का काम सिखाया गया था। यहां कपड़े की उत्कृष्ट बुनाई होती है, जो इंग्लैंड में हाथों-हाथ बिक जाते हैं। यहां बढईगिरी, जूता बनाने, लोहा एवं पीतल पर नक्काशी एवं तम्बू बनाने का काम भी होता है एवं यह कारागार एक दर्शनीय स्थल है। अपने कठोर परिश्रम एवं सद्व्यवहार के द्वारा अभियुक्तों को उनकी सुनाई गयी सज़ा की कुल अवधि में से अधिकतम छठे हिस्से तक की छूट मिल सकती है।