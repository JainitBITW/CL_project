अमिर्थी प्राणी-उद्यान वेल्लोर से 25किमी दूर अमिर्थी नदी के पार तेल्लई के जवाडू/जावडी पहाड़ियों के तहत अवस्थित है। यह प्राणी-उद्यान अक्टूबर 1967 को शुरू किया गया। उद्यान का क्षेत्रफल 25 हेक्टेयर है एवं यहां आपको खूबसूरत झरने मिलेंगे. यहां भांति-भांति के पशु-पक्षी भी हैं। बच्चों के लिए झूलों एवं सीसौ आदि उपकरणों की भी व्यवस्था है। यहां तरह-तरह के जड़ी-बूटी वाले पेड़-पौधे एवं चन्दन के पेड़ उगाये जाते हैं। यहां 2 रेस्ट हाउस हैं एवं एक डॉरमिटरी में पांच सदस्य रह सकते है। यहां एक साधना-कक्ष है, जहां व्यक्ति पूर्ण एकाग्रता एवं शान्ति प्राप्त कर सकता है।