‘ख्यात’ शब्द मूलतः संस्कृत का शब्द है। ‘ख्या’ धातु में ‘क्त’ प्रत्यय जुड़ने से ‘ख्यात’ शब्द बना हैै, जिसका अर्थ है 'भूतकाल की घटनाओं का वर्णन' या 'भूतकाल को ज्ञात करना'। ख्यातकारों ने ‘ख्यात’ शब्द का प्रयोग 'इतिहास' के रूप में ही किया था। लुईजीपीयो टेस्सीटोरी सर्वप्रथम एवं सर्वाधिक ख्यातों को प्रकाश में लाने वाले व्यक्ति थे। टेस्सीटोरी का सर्वेक्षण न सिर्फ भाषा विज्ञान की दृष्टि से अपितु साहित्य में इतिहास के निर्धारण की दृष्टि से भी श्रेष्ट था।