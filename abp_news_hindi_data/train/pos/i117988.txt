तिहामाह दुनिया के सबसे गर्म क्षेत्रों में से एक है। गर्मियों में अल-हुदैदाह का तापमान 43 सेंटीग्रेड का हो सकता है और दोपहर के 12 बजे यहाँ नमी का स्तर 40-60% के आसपास रहता है। बाहर से आये लोग ऐसे मौसम में बहुत घुटन महसूस करते हैं। 'तिहामाह' शब्द का अर्थ ही 'गरम धरती' होता है। इस क्षेत्र के कुछ भागों में मानसून साल में दो बार बारिश लाता है - मार्च-अप्रैल में माध्यम बारिश और फिर जुलाई से सितम्बर में अधिक बारिश।