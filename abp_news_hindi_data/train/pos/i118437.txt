ऊपर यह उल्लेख किया गया है कि कभी कभी आंतभौंम जल सोतों के रूप में पुन: धरातल पर लौट आता है। यह घटना स्थानीय शैलों के विशिष्ट विन्यास के ऊपर निर्भर करती है। यदि कोई बालूपत्थर का रंध्री शैल, र, इस प्रकार विन्यस्त हो कि उसके ऊपर और नीचे पूर्णतया अथवा प्राय: अपारगम्य शैल, मृत्तिका, शेल या अन्य कोई उसी गुण की शिलाएँ स्थित हों, तो आंतभैंम जल रंध्री शैल में रिसता हुआ, अपारगम्य शिला के ऊपरी संस्पर्श तल तक पहुँचने के बाद, स्तरों की ढाल के अनुसार पाश्र्ववर्ती दिशा में बढ़ने लगेगा। उसी दिशा में जहाँ कहीं वह शैल किसी प्राकृतिक काट में अनाच्छादित हो प्रगट होगा, तो उस स्थान पर आंतभौंम जल सोतों के रूप में बहने लगेगा।