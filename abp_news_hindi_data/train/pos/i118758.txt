इस युग के जीवों में एमोनायड वर्ग के जीवों का स्थान अत्यंत महत्वपूर्ण हैं। इन्हीं के आधार पर इस युग के शैलसमूहों का वर्गीकरण ओपेल ने पहले पहल किया था। इस युग के अन्य जीवों में बेलेम्नाइट्स, ब्रैकिओपोडा, एकिनॉयड्स और प्रवाल विशेष रूप से उल्लेखनीय हैं। रीढ़धारी जीवों में सरीसृप इतने विशालकाय और अधिक थे कि आकाश, धरातल एवं जल सभी स्थानों में इनकी प्रधानता थी। इसी युग में प्रथम पक्षी के अवशेष मिलते हैं।