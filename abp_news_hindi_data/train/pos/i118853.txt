भारतीय पशुचिकित्सा अनुसंधान संस्थान में 11 मार्च 1939 को 'पोल्ट्री रिसर्च' नाम से एक अलग इकाई खोली गई थी जिसे कुछ समय बाद एक अलग विभाग में बदल दिया गया। इसमें पोल्ट्री की प्रजातियों पर शोध होने लगा। यह संस्थान 70 के दशक में सबसे बड़े पोल्ट्री रिसर्च संस्थान के रूप में अपनी प्रतिष्ठा प्राप्त कर चुका है। यूनाइटेड नेशन डेवलपमेंट प्रोग्राम के सहयोग से ‘सेंटर ऑफ एक्सीलेंस इन पोल्ट्री साइंस’ की स्थापना हुई, तथा इंडियन काउंसिल आॅफ एग्रीकल्चर रिसर्च से 2 नवम्बर, 1979 को हरी झण्डी मिलने के बाद सेंट्रल एवियन रिसर्च इंस्टीट्यूट खोला गया।