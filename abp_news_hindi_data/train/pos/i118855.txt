पिछले कुछ वर्षों के दौरान संस्थान में ऐसी विभिन्न प्रजातियाँ विकसित की गई हैं जिनमें मांस की वृद्धि तेजी से होती है और उनमें अंडा उत्पादन क्षमता का भी विकास किया गया है। अनेक प्रजातियां ऐसी विकसित की गई हैं जो सालभर में 300 से अधिक अंडे देती हैं। कई प्रजातियों में से एक हैं ‘कैरीप्रिया’ ब्रीड जिसका अंडा अच्छी किस्म का माना जाता है। ‘कैरी सोनाली’ प्रजाति की मुर्गी सुनहरे भूरे रंग के अंडे देती है, यह प्रजाति संस्थान में ही 1997 में विकसित की गई, यह पूरे साल में लगभग 280 अंडे देती हैं। ‘कैरी रेनब्रो’ नाम के रंगीन ब्रायलर को प्रमुख रूप से आहार के लिए विकसित किया गया है। मुर्गियों की इस प्रजाति का वजन बहुत तेजी से बढ़ता है।