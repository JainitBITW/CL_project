ग्रेट डेन के कान प्राकृतिक रूप से लटके हुए, तिकोने होते हैं। अतीत में, जब जंगली सुअरों के शिकार के लिये ग्रेट डेन का प्रयोग करना आम था, तो शिकार के दौरान कुत्ते के कानों में चोट लगने की संभावना को कम करने के लिये कानों में कांट-छांट कर दी जाती थी। अब, जबकि डेन मुख्यतः साथी जानवर हैं, पारंपरिक और प्रसाधन-संबंधी कारणों से अभी भी कांट-छांट की जाती है। वर्तमान समय में यह प्रथा संयुक्त राज्य अमरीका में अधिक प्रचलित है, जबकि यूरोप में इसका प्रचलन कम है। कुछ यूरोपीय देशों, जैसे यूनाइटेड किंगडम, आयरलैण्ड, डेनमार्क, जर्मनी, ऑस्ट्रेलिया के कुछ भागों और न्यूज़ीलैण्ड में, इस प्रथा पर रोक लगा दी गई है या उसे केवल पशु-चिकित्सा सर्जनों द्वारा ही किया जा सकता है।