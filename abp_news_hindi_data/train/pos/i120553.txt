लास वेगास की अर्थव्यवस्था मुख्य रूप से पर्यटन, गेमिंग और सम्मेलनों पर निर्भर है जो रिटेल और खान-पान संबंधी उद्योगों को बढ़ावा देते हैं। शहर में विश्व की दो सबसे बड़ी फॉर्च्यून 500 गेमिंग कंपनियों, हारा एंटरटेनमेंट तथा एमजीएम मिराज, के वैश्विक मुख्यालय स्थित हैं। स्लॉट मशीन जैसी इलेक्ट्रॉनिक गेमिंग मशीनों का निर्माण करने वाली कई कम्पनियाँ लास वेगास क्षेत्र में कार्यरत हैं। 2000 के दशक में रिटेल तथा खान-पान के उद्योग स्वयं में एक आकर्षण बन गए हैं। पर्यटन, मार्केटिंग और प्रचार लास वेगास कन्वेंशन एंड विजिटर ऑथोरिटी के अधीन हैं जो कि एक देशव्यापी एजेंसी है। इसका वार्षिक आगंतुक सर्वेक्षण पर्यटकों की संख्या, उनके खर्च करने के तरीके और उससे मिलने वाली आमदनी के बारे में विस्तृत जानकारी प्रदान करते हैं।