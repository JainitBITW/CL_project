गोलोदनाया स्तेपी उत्तर में ताजिकिस्तान की सरहद पर स्थित ऐतिहासिक फ़रग़ना वादी के मुख से लेकर पूर्व में सिरदरिया प्रान्त तक और पश्चिम में जिज़ाख़ प्रान्त के उत्तरी भाग तक विस्तृत है। दक्षिण में तियान शान पर्वतों की तुर्किस्तान शृंखला इसकी सीमा है। भौगोलिक नज़रिए से यह किज़िल कुम रेगिस्तान का एक दक्षिण-पूर्वी फैलाव माना जाता है। जुलाई में यहाँ का औसत तापमान 28 सेंटीग्रेड और जनवरी में −2 सेंटीग्रेड होता है।