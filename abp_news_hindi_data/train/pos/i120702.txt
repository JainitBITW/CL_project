वास्तव में 7वीं सदी की शुरुआत में, माजुली एक बड़े क्षेत्र का एक हिस्सा था और ये काफी संकरा और लम्बा था। उस समय इससे ‘‘माजोली’’ यानी दो समानांतर नदियों के बीच की जगह, के नाम से जाना जाता था. माजुली के उत्तर में ब्रह्मपुत्र नदी जिसे पहले लोहित, लुहित या लुईत के नाम से जाना जाता था, बहती थी और इसके दक्षिण में दिहिंग नदी बहती थी, जिसकी अनेक सहायक नदियाँ थीं जैसे- दिखौ, धनशिरी, भोगदोई, झांजी. ये दोनों नदियाँ लाखू नामक स्थान में आकर जुड़ जाते थे. अलग अलग नदियों द्वारा लाये गए मिट्टी और रेत के जमाव से नदियों की धाराओं में बदलाव होने लगा और यह एक अलग भूखंड का स्वरुप लेने लगा।