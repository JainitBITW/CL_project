माजुली असम के विधानसभा समष्टि के 99 नंबर निर्वाचन क्षेत्र के अंतर्गत आता है। यह अनुसूचित जनजाति के लिए आरक्षित सीट है। इसके अलावा यह तीन सीटों वाली मिसिंग स्वायत्तशासी परिषद के निर्वाचन क्षेत्र के अधिकार क्षेत्र में भी पड़ती है। वर्तमान में माजुली विधानसभा समष्टि सीट का प्रतिनिधित्व कांग्रेस दल के श्री राजीव लोचन पेगु कर रहे हैं। वे यहाँ से लगातार तीन बार जीतकर असम विधानसभा के सदस्य बने हैं। वे असम सरकार में जल संसाधन विकास विभाग के राज्य मंत्री हैं। वे जनजाति और पिछड़े वर्ग के कल्याण मंत्री भी हैं।