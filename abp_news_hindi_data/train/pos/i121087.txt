लुटेरा कप्तान जैक स्पैरो पोर्ट रॉयल पर जहाज़ खिसकाने के मकसद से आ पहुंचता है। वह डूबती हुई एलिज़ाबेथ को बचा लेता है पर नौरिंटन जैक की असलियत जान लेता है और उसे गिरफ्तार कर लेता है। जैक तुरंत एलिज़ाबेथ को बंधक बना कर भाग निकलता है और लौहार की दुकान में छिपता है जहां उसका सामना विल टर्नर से हो जाता है जो अब मुख्य लौहार का शिष्य बन चुका है। दोनों के बीच तलवारबाज़ी छिड जाती है पर अंततः जैक को बेहोश कर दिया जाता है और फांसी के लिए जेल में डाल दिया जाता है। उस रात पोर्ट रॉयल पर ब्लैक पर्ल पदक की पुकार सुन कर आ पहुंचता है और हमला कर देता है। जंग में एलिज़ाबेथ पकडी जाती है पर "बातचीत" का कानून पुकार कर बच जाती है। वह पदक के बदले पोर्ट रॉयल को बख्शने का सौदा करती है और कप्तान बारबोसा को अपना झूठा नाम टर्नर बताती है। बारबोसा मान जाता है पर सौदे में खामी ढूंढ कर एलिज़ाबेथ को बंदी बना लेता है, यह सोच कर कि वह श्राप से मुक्ति पाने की चाबी है।