अधिकांश कम्प्यूटरों में एक रिसेट लाइन होती है जो कम्प्यूटर को शुरू में पॉवर देते ही सक्रिय होकर कम्प्यूटर को एक सुज्ञात आरम्भिक अवस्था में लाकर छोड़ देती है जिससे कम्प्यूटर के बूट होने की आगे की प्रक्रिया सही तरह से सम्पन्न होती है। रिसेट लाइन यदि मौजूद न होती तो पॉवर-आन के समय हमेशा अनिश्चितता बनी रहती कि कम्प्यूटर किस आरम्भिक स्थिति से शुरू होगा। यदि कम्प्यूतर एक सुनिश्चित आरम्भिक स्थिति से शुरू नहीं होगा तो आगे कुछ भी निश्चित नहीं है। यह अनिश्चितता किसी भी निकाय के लिए स्वीकार्य नहीं है। निकाय इस तरह चल ही नहीं सकता।