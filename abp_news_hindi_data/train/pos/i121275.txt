मकरान का तटीय इलाका मैदानी है लेकिन समुद्र से कुछ ही दूरी पर पहाड़ खड़े हुए हैं। मकरान के 1,000 किमी लम्बे तट में से 750 किमी पाकिस्तान में है। यहाँ बारिश कम होने से वातावरण शुष्क और रेगिस्तानी है। इसी कारणवश यहाँ आबादी कम है और अधिकतर लोग कुछ बंदरगाही बस्तियों-शहरों में रहते हैं जिनमें ग्वादर, ग्वातर, चाबहार, जिवानी, पसनी और ओरमारा शामिल हैं। मकरान क्षेत्र में एक द्वीप पड़ता है जिसका नाम 'अस्तोला' है ।