फ़ादि माडागास्कर द्वीप-देश की संस्कृति में कई प्रकार की चीज़ों पर लगी वर्जना को बोलते हैं। फ़ादि का विषय लोग, स्थान, क्रियाएँ और वस्तुएँ हो सकती हैं और वे माडागास्कर में स्थान-से-स्थान भिन्न होती हैं। कई फ़ादि मालागासी संस्कृति में पूर्वज-पूजा से सम्बन्धित होते हैं और माना जाता है कि इनके उल्लंघन से अलौकिक शक्तियाँ अप्रसन्न हो सकती हैं। फ़ादि मालागासी जातीय पहचान में महत्वपूर्ण हैं और समाज को जोड़ने के लिये भी लाभदायक माने जाते हैं। मालागासी भाषा में "कृप्या" और "क्षमा करें" के लिये "आज़ाफ़ादि" कहते हैं, जिसका अर्थ है कि "मैं जो कर रहा हूँ यह मेरे लिये फ़ादि न हो"।