गैस में अणुओं व परमाणुओं के स्थान बिलकुल अनियमित और बेतरतीब होते हैं इसलिए उसकी क्रिस्टलता शून्य बताई जाती है। द्रव और कांच जैसे अनियत ठोस एक माध्यमिक अवस्था समझी जाती है, जिनमें कुछ अणुओं व परमाणुओं के पैमाने पर तो सुव्यवस्था दिखती है लेकिन उस से अधिक पर अव्यव्स्था। दो या उस से अधिक बने मिश्रातुओं में उच्च क्रिस्टलता तो होती है लेकिन उनमें कई स्वतंत्र अधिक क्रिस्टलता वाले अलग-अलग क्षेत्रों के कण एक दूसरे से जुड़े होते हैं। सबसे अधिक दोषहीन क्रिस्टल अर्धचालक इलेक्ट्रॉनिकी में बनाए जाने वाले सिलिकॉन बूल होते हैं जिसमें पूरा-का-पूरा बूल बिना किसी कण-सीमा रखने वाला एक ही क्रिस्टल होता है।