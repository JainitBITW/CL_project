लेन को वर्ष 1999 में आई फ़िल्म ‘ए वॉक ऑन द मून ’ में अपनी भूमिका के लिए काफ़ी सराहना मिली, जिसमें उन्होंने विगो मॉर्टेंसन के साथ अभिनय किया था। एक समीक्षक ने लिखा, "किशोरावस्था के बाद के करियर की अनिश्चितता के बाद लेन अब काफ़ी प्रभावशाली लग रही हैं।" फ़िल्म निर्देशक टोनी गोल्ड्विन तथा निर्माना डस्टिन हॉफमैन लेन को गृहणी पर्ल की भूमिका के लिए लेना चाहते थे, हालांकि वे न तो यहूदियों की तरह दिखती थीं न ही बोलती थीं। गोल्ड्विन ने इस अभिनेत्री के बारे में कहा "उसमें यह प्रभावशाली प्रचंड यौनिकता भी है जो किसी भी प्रकार आत्म-चेतन या अवसरवादी नहीं है। मुझे लगा ये सभी चीजें उनके यहूदी दिखने की तुलना में अधिक अहम हैं।" लेन को सर्वश्रेष्ठ अभिनेत्री के लिए इंडिपेंडेट स्प्रिरिट अवॉर्ड का नामांकन प्राप्त हुआ। इस समय वे अभिनेत्री जीन सेबर्ग के बारे में एक फ़िल्म बनाने में दिलचस्पी ले रही थीं, जिसमें उन्हें सेबर्ग की भूमिका निभानी थी।