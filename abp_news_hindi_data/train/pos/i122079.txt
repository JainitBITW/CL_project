थॉर: रैग्नारॉक 2017 की एक अमेरिकी सुपरहीरो फिल्म है, जो मार्वल कॉमिक्स के चरित्र थॉर पर आधारित है। इस फिल्म का निर्माण मार्वल स्टूडियो ने किया, और वॉल्ट डिज़्नी स्टूडियो मोशन पिक्चर्स द्वारा यह फिल्म वितरित की गई। यह फिल्म 2011 की थॉर, और 2013 की थॉर: द डार्क वर्ल्ड की अगली कड़ी है, और मार्वल सिनेमेटिक यूनिवर्स में सत्रहवीं फिल्म है। एरिक पियरसन, क्रेग काइल और क्रिस्टोफर योस्ट की टीम द्वारा लिखी गई यह फिल्म टाइका वाइटीटी द्वारा निर्देशित की गई है, और क्रिस हैमस्वर्थ, टॉम हिडलस्टन, केट ब्लैंचट, इडिस एल्बा, जेफ गोल्डब्लम, टेस्सा थॉम्पसन, कार्ल अर्बन, मार्क रफ़्लो, और एंथनी हॉपकिंस ने फिल्म में मुख्य भूमिकाएं निभाई हैं। थॉर: रैग्नारॉक में थॉर सकार ग्रह से बच निकलने का हरसम्भव प्रयास करता है, ताकि वह हेला तथा रैग्नारॉक से एस्गार्ड की रक्षा कर सके।