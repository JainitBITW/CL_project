थॉर: रैग्नारॉक का प्रीमियर 10 अक्टूबर 2017 को लॉस एंजेलिस के एल कैपिटान थिएटर में हुआ था, और फिर इसे 3 नवंबर को 3डी, आईमैक्स और आईमैक्स 3डी प्रारूपों में संयुक्त राज्य अमेरिका में रिलीज़ किया गया। फिल्म को अत्यधिक सकारात्मक समीक्षा मिली; कई समीक्षकों ने इसे थॉर ट्राइलॉजी की सर्वश्रेष्ठ फिल्म घोषित किया; और वाइटीटी के निर्देशन, कलाकारों के प्रदर्शन, एक्शन दृश्य, साउंडट्रैक और फिल्म के हास्य प्रकरणों की प्रशंसा की। इस फिल्म ने कुल 854 मिलियन डॉलर कमाए, जिससे यह ट्राइलॉजी की सबसे ज्यादा कमाई करने वाली, और साथ ही 2017 की भी नौवीं सबसे ज्यादा कमाई करने वाली फिल्म बन गई।