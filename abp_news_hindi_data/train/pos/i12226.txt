रांझणा आनंद एल॰ राय द्वारा निर्देशित और कृशिका लुल्ला द्वारा निर्मीत, 2013 में प्रदर्शित हिन्दी फ़िल्म है। यह फ़िल्म धनुष, सोनम कपूर, अभय देयोल आदि कलाकारों द्वारा अभिनीत है। इरोस इंटरनेशनल की यह फिल्म एक प्रेम कहानी है। जिसमें कुंदन शंकर एक दक्षिण भारतीय हिंदू है जो वाराणसी में अपने मां-बाप के साथ रहता है। उसके पिता एक मंदिर में पुजारी हैं। इसके तमिल संस्करण को छोड़कर फ़िल्म 21 जून 2013 को सिनेमाघरों में प्रदर्शित हुई। इसका तमिल संस्करण का नाम अंबिकापथी है।