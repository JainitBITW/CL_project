इस काल में मातृसत्तात्मक दाय प्रथा का प्राधान्य था। जाति व्यवस्था का सर्वाधिक महत्व था। ज्ञान और अधिकार ब्राह्मणों की बपौती थी। नायर वर्ग प्रभावशाली था जो संख्या और सामरिक दृष्टि से महत्त्वपूर्ण था। मध्ययुगीन केरल समाज में अस्पृश्यता संबन्धी कुरीतियाँ और सामाजिक भेद भावना थी। दास प्रथा भी प्रचलित थी। मुसलमान और ईसाई दोनों धर्मावलंबियों का समाज में ऊँचा स्थान था। हिन्दू इतर धर्मावलंबियों में मलबार में मुसलमान प्रमुख थे तो दक्षिण केरल में ईसाई लोग।