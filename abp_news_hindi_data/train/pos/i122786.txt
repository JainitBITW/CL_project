रविवर्मा के शासन काल के उपरान्त शासक बने रवि वर्मा और आदित्य वर्मा अत्यंत दुर्बल थे। इन राजाओं का श्री पद्मनाभस्वामी मंदिर के राजा एट्टरयोगम से मत भेद हो गया। एट्टरयोगम ने मंदिर के अधिकारवाली भूमि का कर वसूल करने का अधिकार अष्ट दिशाओं के आठ नायर माटम्पियों को सौंप दिया। धार्मिक अधिकार प्राप्त एट्टरयोगम और राजनैतिक अधिकार प्राप्त एट्टुवीटर ने मिलकर के राजा को कडी चुनौती दी। राज्य गृहयुद्ध के कगार पर पहुँच गया। उस समय वेणाड की राजधानी कलक्कुळम् थी जो आज तमिलनाडु के अंतर्गत है।