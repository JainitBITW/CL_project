मध्ययुगीन केरल में यदि कोई पुर्तगालियों का सामना कर सका तो वह मात्र सामुतिरि ही थे। पुर्तगालियों के अधीनस्थ प्रदेशों के प्रतिनिधि बनकर 1505 में फ्रान्सिस्को अलमेयदा पहुँचे। उन्होंने कण्णूर और कोच्चि में किले बनवाये। राजा कोलत्तिरि ने पुर्तगालियों से मित्रता की। परंतु सामूतिरि की प्रेरणा से कोलत्तिरि पुर्तगालियों के विरुद्ध हो गये। सामूतिरि के सैनिकों ने कई बार पुर्तगालियों का सामना किया।