17 वीं सदी के अंत तक कोलत्तुनाड के अंतर्गत कई रियासतों का उदय हुआ। इनमें कडत्तुनाड, कोट्टयम्, अराक्कल, नीलेश्वरम्, रण्डुतरा आदि प्रमुख थे। कुछ कोलत्तिरि शासकों ने मातृ सत्तात्मक प्रथा का पालन न करके अपने राज्य को अपनी पत्नी तथा संतानों में बाँट दिया। इसी कारण अनेक रियासतें बनीं। कोलत्तिरि राजवंश की विभाजित शाखाएँ निम्नलिखित थीं - पल्लिक्कोविलकम, उदयमंगलम कोविलकम्, चिरक्क्ल कोविलकम् आदि।