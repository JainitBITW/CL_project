विवेकानन्द नीडम् ग्वालियर स्थित एक अत्यन्त मनोरम, शान्त स्थान है, जो ग्वालियर रेलवे स्टेशन से लगभग 4 किलोमीटर दूर हरिशंकरपुरम् के पीछे, एक सुरम्य पहाड़ी पर स्थित है। यहाँ प्रातः से रात्रि तक, विभिन्न सुनियोजित कार्यक्रमों के माध्यम से आश्रम जीवन से परिचित कराने का उपक्रम संपन्न होता है। दैनिक व्यक्तिगत एवं सार्वजनिक जीवन की कठोरता और आपाधापी से उत्पन्न तनावों से विश्रांति पाने हेतु प्रशिक्षण सत्र यहाँ परिचालित किये जाते हैं।