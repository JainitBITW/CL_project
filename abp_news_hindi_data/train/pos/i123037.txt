स्वामी विवेकानन्द जी के आदर्शों से प्रेरणा प्राप्त कर यह केन्द्र ग्वालियर ही नहीं अपितु ग्वालियर के बाहर जाकर भी समाजसेवा के विभिन्न महत्वपूर्ण कार्यों में अपना योगदान देता आ रहा है, जिसमें प्राकृतिक चिकित्सा, योग, ध्यान एवं अध्यात्म भी सम्मिलित है। मनुष्य का शारीरिक, मानसिक एवं आत्मिक विकास विवेकानन्द केन्द्र, ग्वालियर का मुख्य ध्येय है। इसी दृष्टि से वर्ष 1995 में विवेकानन्द नीडम् की स्थापना की गई जो प्राकृतिक पहाड़ी पर नीरव, शान्त वातावरण में स्थापित सादगीपूर्ण, तनावरहित, प्रदूषणरहित, मनोहारी एवं सुरम्य वातावरण देने वाला एक सुप्रसिद्ध स्थान है।