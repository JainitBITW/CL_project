बींसवी सदी के प्रारम्भ में यहाँ औषधालय तथा डाकघर की तो यहाँ स्थापना हो गयी, तथापि शिक्षा का प्रसार यहाँ विलम्बित रहा। 1926 में एक सरकारी स्कूल प्रारम्भ हुआ, जो 1933 में जूनियर हाईस्कूल बना। आजादी के बाद 1949 में स्थानीय निवासियों के प्रयास से विक्टर मोहन जोशी की स्मृति में एक प्राइवेट हाइस्कूल खुला, जो कि 1967 में जा कर इण्टर कालेज बन सका। महिलाओं के लिए पृथक प्राथमिक पाठशाला 50 के दशक में खुली और पृथक महिला सरकारी हाईस्कूल 1975 में। 1974 में तत्कालीन मुख्यमंत्री हेमवती नन्दन बहुगुणा द्वारा राजकीय डिग्री कालेज का उद्घाटन किया गया।