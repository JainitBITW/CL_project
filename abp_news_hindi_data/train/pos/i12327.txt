छत्ते मिट्टी में बने गड्ढों या खोखले पेड़ों पर बनाए जाते हैं, या शाखाओं से लटके रहते हैं। सब श्रमिक अंडों से निकलते हैं, तब छत्ते के विस्तार में सहायता करते हैं, ताकि उसमें अंडे रखे जा सकें। ये छत्ते एक या एक से अधिक छत्रकों के बने होते हैं। साधारणतया कोष्ठिका षट्कोणीय होती है। मधुपुर कोष्ठिकाएँ नीचे की ओर खुलती हैं, जो सामाजिक ततैयों की विशिष्टता है। ग्रीषम में नर तथा मादा एक-दूसरे के संसर्ग में आते हैं। सामान्यत: वर्ष के अंत में संगम होने के बाद पूरा निवह नष्ट हो जाता है। केवल कुछ गर्भवती मादाएँ शीत निष्क्रियता में चली जाती हैं।