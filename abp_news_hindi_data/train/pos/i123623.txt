सामाजिक कलाओं में यात्रक्कळि, एष़ामुत्तिक्कळि, मार्गम कळि, ओप्पना आदि की गणना होती है तो कायिक कलाओं में ओणत्तल्लु, परिचमुट्टुकळि, कळरिप्पयट्टु आदि आते हैं। केवल मनोरंजन को लक्ष्य मानकर जो कलाएँ प्रस्तुत की जाती हैं वे हैं - काक्कारिश्शि नाटक, पोराट्टुकळि, तोलप्पावक्कूत्तु, ञाणिन्मेलकळि आदि। इनके अतिरिक्त केरल में आधुनिक लोकप्रिय कलाओं का भी विकास हुआ है। ये हैं - आधुनिक नाटक, चलचित्र, कथाप्रसंगम्, गानोत्सव, मिमिक्री आदि। 