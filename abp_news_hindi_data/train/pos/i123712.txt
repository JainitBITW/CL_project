परियोजना शुरू होने पर पूरे होने की आशा 2012 तक की थी, किन्तु स्थानीय ग्रामवासियों द्वारा पर्याप्त प्रतिपूर्ति एवं पुनर्स्थापन योजना की मांग किये जाने व इसके लिये न्यायालय जाने के कारण यह योजना जनवरी 2014 तक रुकी रही। तब भारतीय विमानपत्तन प्राधिकरण द्वारा मध्यस्थता कर और ग्रामावासियों को आंशिक प्रतिपूर्ति कर कार्य को अक्तूबर 2014 में पुनरारम्भ किया गया, किन्तु जनवरी 2015 में ग्रामवासियों के विरोध के चलते एक बार पुनः यह कार्य बाधित हुआ। जुलाई 2015 को भाविप्रा के साथ राज्य सरकार द्वारा एक एमओयू हस्ताक्षरित किया गया जिससे भाविप्रा अपना कार्य अक्तूबर 2015 में एक बार पुनः आरम्भ कर पायी। यहां पर अनोपलब्ध विद्युत-ऊर्जा के अभाव और भूस्खलन के कारण यह कार्य पुनः दो बार बाधित हुआ, जिससे इसकी लागत ₹3,090 करोड़3,090 मिलियन से बढ़कर ₹6,050 करोड़6,050 मिलियन हो गयी। तब यहां की भूस्खलन की समस्या से निबटने हेतु अधिकतम पारिस्थितिक ढलान-स्थिरीकरण तकनीकों का प्रयोग कर स्थिति को नियन्त्रण में लिया गया तथा कार्य आगे बढ़ा।