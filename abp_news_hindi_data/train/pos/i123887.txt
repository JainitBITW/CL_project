बॅल सबसे पहले चौदह वर्ष की आयु में लोगों की नजरों में आए जब उन्होंने स्टीवन स्पिलबर्ग की एम्पायर ऑफ़ द सन में काम किया। जे.जी. बैलार्ड की मूल कहानी पर आधारित इस फ़िल्म में बॅल ने एक अंग्रेजी लड़के का अभिनय किया जो द्वितीय विश्व युद्ध के दौरान अपने माता-पिता से अलग होने के पश्चात अपने को जापानी नजरबंदी शिविर में पाता है। वर्ष 2000 में अमेरिकन साएको में एक सिलसिलेवार हत्यारे पैट्रिक बेटमैन की भूमिका में नज़र आए बॅल ने अपने इस किरदार के लिए आलोचकों की प्रशंसा इकट्ठा करी। इन्होंने 2004 की स्पेनी फ़िल्म द म्कैनिस्ट में अपने ट्रैवर रैज्निक के किरदार के लिए कुल 63 पाउंड वजन घटाया था तथा पद्धति अभिनेता के रूप में प्रतिष्ठा अर्जित की।