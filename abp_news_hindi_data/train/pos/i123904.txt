क्रमचय-संचय से संबंधित सरल प्रश्न काफी प्राचीन काल से ही उठते और हल किये जाते रहे हैं। 6ठी शताब्दी ईसा पूर्व में भारत के महान आयुर्विज्ञानी सुश्रुत ने सुश्रुतसंहिता के 63वें अध्याय में कहा है कि 6 भिन्न स्वादों के कुल 63 संचय बनाये जा सकते हैं 850 ईसवी के आसपास भारत के ही एक दूसरे महान गणितज्ञ महावीर ने क्रमचयों एवं संचयों की संख्या निकालने के लिये एक सामान्यीकृत सूत्र बताया।भास्कराचार्य ने लीलावती के 'अङ्कपाश' नामक अध्याय में क्रमचय-संचय का विवेचन किया है 