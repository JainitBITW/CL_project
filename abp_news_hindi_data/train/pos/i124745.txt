डिसूज़ा ने अपनी पढ़ाई अपोस्टोलिक कारमेल हाई स्कूल, बांद्रा से की और बाद में मैनेजमेंट शिक्षा में उपाधि के लिए सेंट ऐंड्रूज़ कॉलेज में दाखिला लिया। उन्होंने अपनी उपाधि तुझे मेरी कसम में कार्य करते वक्त प्राप्त् की और उसके बाद इनका विचार किसी बहुराष्ट्रीय कंपनी में कार्य करने का था। उन्हें कॉलेज में खेल और पढ़ाई में रुचि थी और वे एक राज्य स्तरीय एथलीट व राष्ट्रीय स्तर की फुटबॉल खिलाड़ी रही हैं।