मनोज तिवारी के धूम-धड़ाकेदार लोकगीतों और क़व्वालियों के दीवाने श्रोताओं की माँग को तरजीह देने से समारोह की गरिमा को जो ठेस लगी, उस पर किशन महाराज बोले, "जब एक ही थाली में गोश्त-क़वाब और मलाई, दोनों परोस दी जाएगी तब स्वाद तो बिगड़ेगा ही." इस तरह पटना के दशहरा संगीत महोत्सव की टूटी परंपरा को जोड़ने का जो प्रयास सरकारी स्तर से इस बार किया गया, प्रेक्षकों की नज़र में ख़ुद आयोजकों ने ही उस पर पानी फेर दिया।