सन् 1955 में इस इमारत का नक्शा केन्द्रीय लोकनिर्माण विभाग के प्रमुख वास्तुविद आर. आई. गहलौत ने तैयार किया था। ब्रिटिश राज के जमाने की भवन निर्माण कला के तत्वों का समावेश करते हुए लुटियन की दिल्ली के भवनों के अलावा हिन्दू वास्तुकला के अतिरिक्त मुगल कालीन निर्माण-विधि का भी भरपूर उपयोग हुआ। केवल इतना ही नहीं बौद्ध कालीन शिल्प व अजन्ता की गुफाओं की कला के साथ-साथ आधुनिक वास्तु-विद्या भी काम में लायी गयी ताकि यह इमारत अपने नाम को सार्थकता प्रदान कर सके।