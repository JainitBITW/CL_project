इस वायुक्षेत्र का नाम पहले विलिंग्डन एयरफ़ील्ड हुआ करता था। यह नाम भारत के तत्कालीन वाइसरॉय तथा गवर्नर जनरल लॉर्ड विलिंग्डन से मिला था। तब यह हवाई अड्डा विशाल घास के मैदान में मात्र कुछ छोरदारियों का समूह हुआ करता था। यहां प्रथम एयरमेल उड़ान 30 नवम्बर 1918 को अवतरित हुई थी। इसी वर्ष लंदन-दिल्ली-काहिरा की भी एक उड़ान यहां आयी थी। हालांकि इसके बाद विमानक्षेत्र को अपना रूप ले लेने में अगला पूरा दशक लगा और तब यहां पहली व्यापारिक उड़ान 1927 में लैण्ड हुई। आगे आने वाले समय में इस वायुक्षेत्र का नाम आधिकारिक रूप से बदलकर विलिंग्डन एयरपोर्ट हो गया, साथ ही यहां दिल्ली फ़्लाइंग क्लब की भी स्थापना हुई।