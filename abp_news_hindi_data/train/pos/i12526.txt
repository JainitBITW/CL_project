ए बी बर्धन का जन्म बंगाल के बरिशाल में हुआ था जो अब बांग्लादेश में है। जब वह 15 वर्ष के थे तब वे नागपुर गये जहाँ वे साम्यवाद के अनुयायी बन गये। 1940 में नागपुर विश्वविद्यालय में वे आल इण्डिया स्टुडेण्ट्स फेडरेशन के सदस्य बने। उसी वर्ष वे भारतीय कम्युनिस्ट पार्टी के सदस्य बने जो उस समय प्रतिबन्धित थी। वे नागपुर विश्वविद्यालय छात्रसंघ के अध्यक्ष रहे। उन्होने विधि में स्नातक तथा अर्थशास्त्र में परास्नातक की उपाधि हासिल की थी।