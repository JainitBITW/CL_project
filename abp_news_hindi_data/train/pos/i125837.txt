हलकी बारिश की वजह से सैन होज़े और इसके उपनगरों में एक वर्ष में लगभग 300 दिन पूरी तरह या आंशिक रूप से धूप देखने को मिलता है। बारिश मुख्य रूप से अक्टूबर से लेकर अप्रैल या मई महीने तक होती है। सर्दियों और वसंतकाल में यहां का पहाड़ी और मैदानी क्षेत्र घासों और वनस्पतियों से हरा हो जाता है, हालांकि यहां पर्णपाती वृक्षों की संख्या बहुत कम है। वार्षिक गर्म ग्रीष्मकालीन शुष्क अवधि के आगमन के साथ यहां की वनस्पतियां मरने और सूखने लगती हैं। जिससे पहाड़ियों का रंग भी सुनहरा हो जाता है और जिसकी वजह से कई बार दुर्भाग्यवश इन सूखी घासों में आग भी लग जाती है। 