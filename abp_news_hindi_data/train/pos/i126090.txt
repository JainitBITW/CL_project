समस्त सजीव प्राणियों की संरचनात्मक तथा क्रियात्मक इकाई कोशिका होती है। इसी कोशिका के अध्ययन को कोशिका विज्ञान कहा जाता है। कोशिकाओं के पुंजों से ऊतकों और ऊतकों से अंगों की रचना होती हैं। ऊतकों की संरचना का अध्ययन करनेवाले विज्ञान को औतिकी तथा अंगों की संरचना का अध्ययन करनेवाले विज्ञान को शारीर कहते हैं। ऊतिकी तथा कोशिका विज्ञान के अध्ययनों के कारण शरीर के दुर्भेद्य रहस्यों का भेदन होता गया। इन दोनों के संमिलित अध्ययन से ऊतिकी-रोग-विज्ञान का विकास हुआ।