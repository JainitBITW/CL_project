सन् 2007 में श्रीलंका सेना ने तमिळ बाग़ियों के ख़िलाफ एक सशक्त अभियान शुरु किया। इसमें लिट्टे को छोड़कर आए कुछ बड़े नाम भी श्रीलंका सरकार से मिले हुए थे। पहले उत्तर में और फिर थोड़ा पूरब में सेना को सफलता मिली। मार्च 2009 में सेना धड़ल्ले से आगे बढ़ने लगी और लिट्टे के लड़ाके पीछे। पहले उत्तर की तरफ़ जाफना में सिंहली सेना का अधिकार हो गया। इससे और इससे पहले की सफलताओं से उत्साहित होकर पूरब की तरफ़ सेना का अभियान ज़ोरदार होता गया। सबसे आखिरी गढ़ मुलईतिवु के जंगल और उससे सटे मुलईतिवु का दलदलों से घिरा छोटा सा प्रायद्वीप था जो उत्तर-पूर्वी तट पर स्थित था। तीन ओर से पानी और एक तरफ़ से मिट्टी की बनाई दीवार के पार से सिंहली सेना द्वारा बुरी तरह घिर जाने से लिट्टे मूक सा हो गया था। 18 मई 2009 को प्रभाकरण के मारने के दावे के साथ ही इसका अस्तित्व खत्म हो गया है।