देरवेज़े का क्षेत्र ज़मीन के नीचे मौजूद प्राकृतिक गैस के भण्डार के लिए प्रसिद्ध है। 1971 में, जब तुर्कमेनिस्तान सोवियत संघ का हिस्सा था, कुछ सोवियत भूवैज्ञानिक यहाँ खुदाई करते हुए नीचे एक गैस से भरी हुए बड़ी गुफ़ा तक पहुँच गए। यहाँ पहुँचते ही गुफा की छत गिर गई और उनका सारा खुदाई का सामन उसमें जा गिरा। यहाँ, 40°15′10″N 58°26′22″E / 40.25264°N 58.43941°E / 40.25264; 58.43941 के भौगोलिक निर्देशांक पर, एक 70 मीटर बड़ा छिद्र खुल गया और उसमें से ज़हरीली गैस बाहर को उठने लगी। इस ज़हरीले रिसाव को रोकने के लिए उन्होंने गैस में आग लगा दी। उनका अनुमान था कि गैस कुछ ही दिनों में जलकर ख़त्म हो जाएगी, लेकिन यह आग आजतक जल रही है। स्थानीय लोग इस आग उगलते हुए बड़े छिद्र को 'पाताल का द्वार' कहते हैं।