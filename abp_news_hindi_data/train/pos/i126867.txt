रेलवे अधिकारियों के आरम्भिक आकलनों के अनुसार दुर्घटना का कारण मानवीय भूल बताया गया जो कि सिग्नल को अनदेखा करके रेल गाड़ी को उसी पटरी पर ले गया जहां मेवाड़ एक्सप्रेस पहले से ही खड़ी थी। मथुरा के बाजना पुल के पास उदयपुर से दिल्ली के निजामुद्दीन जाने वाली मेवाड़ एक्सप्रेस खड़ी थी कि पीछे से आ रही गोवा सप्तक्रांति एक्सप्रेस ने उसे टक्कर मार दी। टक्कर से गोवा एक्सप्रेस का इंजन मेवाड़ एक्सप्रेस के महिला डिब्बे में जा घुसा।