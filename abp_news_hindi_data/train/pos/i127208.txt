आईटीबीपी ने लद्दाख में बहुत से ग्रामीण टेलिफोन एक्सचेंजों को खोला है और इसकी बहुत से ऊंचाई वाली चौकी उपग्रह टेलीफोन से जुडी है। आईटीबीपी के जवान और स्थानीय लोग नाममात्र की दर पर इस सुविधा का प्रयोग कर सकते हैं। लेह में पिछले वर्ष हुए भू-स्खलन और बादल फटने के दौरान आईटीबीपी के जवान प्रभावित इलाकों में राहत और पुनर्वास कार्य में सबसे पहले आगे आए थे। इन्होंने राहत शिविरों की स्थापना की और संकंट में घिरे लोगों को राहत देने के लिए चिकित्सा शिविर भी लगाया। आईटीबीपी के इन कार्यों के लिए बल को स्थानीय लोगों की सराहना प्राप्त हुई।