जोआन गम्पेर् के नेतृत्व में स्विस, अंग्रेजी और कैटलन फुटबॉल खिलाड़ियों के एक समूह द्वारा 1899 में स्थापित यह क्लब कैटलन संस्कृति और कैटलन राष्ट्रवाद का प्रतीक बन चुका है और शायद इसीलिए इसका आदर्श वाक्य है- ""Més que un club" । अन्य फुटबॉल क्लबों के विपरीत इसके समर्थक ही इस क्लब के मालिक हैं और इसका संचलन भी करते हैं। यह क्लब € 483000000 के सालाना कारोबार के साथ विश्व का चौथा और और कुल मूल्य 2600000000 € के साथ दुनिया का दूसरा सबसे धनी फुटबॉल क्लब है। क्लब की रियल मैड्रिड के साथ एक लंबे समय से प्रतिद्वंद्विता है, दोनों टीमों के बीच मैच को एल क्लासिको के रूप में देखा जाता है।