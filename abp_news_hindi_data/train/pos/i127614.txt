कांस्य युग के ख़ात्मे के बाद आनातोली लोगों के क्षेत्र पर मीदि, ईरानी, यूनानी, रोमन, गलाती, फ़्रिजी, बिथनी और ओग़ुज़​ तुर्कों के हमले होते रहे। इनमें से बहुत से हमलावर आनातोलिया में बस गए जिस से आनातोली भाषाएँ लुप्त हो गई। 133 ईसापूर्व के बाद आनातोलिया को धीरे-धीरे रोमन साम्राज्य में सम्मिलित कर लिया गया। बहुत से भाषावैज्ञानिक और इतिहासकार आनातोलिया को ही हिन्द-यूरोपीय भाषा परिवार की जन्मभूमि मानते हैं ।