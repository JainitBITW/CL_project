उत्तर प्रदेश परिवहन निगम का बस स्टैण्ड व एटा डिपो की बसें सभी जिलों को जोड़तीं हैं। एटा शहर में बस व कार द्वारा ही पहुंचा जा सकता है, हालांकि यहाँ पर रेलवे स्टेशन भी है पर रेल केवल एटा से अवागढ़,जलेसर,बरहन जं ,टूंडला जं तथा मितावली-एत्मादपुर-अग्राफोर्ट तक ही जाती है वो भी सवारी कम मालगाडी अधिक है, सवारी डिब्बों के नाम पर मात्र 8 डिब्बे ही लगे हैं जिनमें केवल दैनिक-यात्री ही यात्रा करते है, क्योंकि यह उत्तर प्रदेश के अलीगढ डिवीजन के अन्दर आता है व दिल्ली से कानपुर वाले मार्ग पर जिसे ग्रांट ट्रंक रोड या पूर्व नाम शेरशाह सूरी मार्ग भी कहते हैं पर स्थित है इसलिए यहाँ बस के द्वारा आराम से पहुंचा जा सकता है। यह भारत की राजधानी दिल्ली व उत्तर प्रदेश के औद्योगिक नगर कानपुर दोनों से ही सामान दूरी लगभग 200 कि0 मी0 दूर स्थित है।यह आगरा से 85 किमी अलीगढ़ से 70 किमी, कासगंज से 30 किमी ,फर्रुखाबाद से 105 किमी, फिरोजाबाद से 70 किमी इटावा से 110 किमी,मैनपुरी से 55 किमी ,शिकोहाबाद से 52 किमी पटियाली से 31 किमी सहावर से 32 किमी सकीट से 17 किमी जलेसर से 40 किमी मारहरा से 22 किमी निधौली कलां से 17 किमी दूर है।