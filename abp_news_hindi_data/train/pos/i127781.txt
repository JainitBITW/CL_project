टॉरनैडो फ्राइज़ को एक समूचे कच्चे आलू में एक सीख द्वारा छेद करके और फिर आलू को इस सीख के स्थान पर एक विशेष प्रकार की ब्लेड के किनारे घुमाते हुए काट कर बनाया जाता है, जो आलू को स्पाइरल आकार में काटता जाता है। इसके बाद इस आलू को सीख की लम्बाई पर फैला देते हैं और तलते हैं। इस प्रकार से पकाए जाने से आलू सीख पर चिपकता चला जाता है और अपने स्थान पर बना रहता है। इसके बाद इस पर सूखे मसाले छिड़के जाते हैं या इसे डिपिंग सॉस के साथ परोसा जाता है। टॉरनैडो फ्राइज़ का नाम इसके विशिष्ट टॉरनैडो जैसे आकार के कारण पड़ा है जो आलू द्वारा सीख पर बनता चला जाता है। टॉरनैडो फ्राइज़ को दक्षिण कोरिया में 2001 के आसपास बनाया गया था और यह 2005 में उत्तरी अमेरिका में आई थी।