सूरी पंजाब पावर का एक कर्मचारी है। उसकी शादी अपने गुरु की बेटी तानी से तब हो जाती है जब तानी की शादी के दिन उसका दूल्हा एक बस दुर्घटना में मारा जाता है और इस वजह से उसके पिता की हृदयगति रुक जाती है। मरते-मरते वो सूरी से ये वचन ले लेते हैं कि वो तानी से शादी करेगा। तानी शादी के बाद सूरी को अपना नहीं पाती है। वो सूरी के साथ तो रहती है पर सूरी से कहती है कि "मैं आपसे प्यार कभी नहीं कर सकूंगी"। सूरी घर के उपर वाले कमरे में सोता है और तानी नीचे वाले कमरे में। दोनों में यदा-कदा ही बात होती है।