ड्यून का उपन्यास ऍट्रेइडीज़ कुल के राजकुमार पॉल ऍट्रेइडीज़ पर केन्द्रित है। इसके परिवार को सम्राट द्वारा अर्राकिस ग्रह का नियंत्रण सौंपा जाता है। ऍट्रेइडीज़ कुल की शक्ति बढ़ रही थी और सम्राट उसे ख़त्म करना चाहता था। अर्राकिस पर पहले से हार्कोनेन कुल का क़ब्ज़ा था जिसकी ऍट्रेइडीज़ कुल से पुरानी शत्रुता थी। सम्राट ने हार्कोनेन कुल के सरताज, सामंत हार्कोनेन, के साथ मिलकर ऍट्रेइडीज़ कुल को अर्राकिस पर फंसाकर ध्वस्त करने की साज़िश रची।