अलेक्सांदर अर्ख़ान्गेल्स्की रूस के आलोचक, साहित्यिक समीक्षक तथा पत्रकार हैं। इनका जन्म 1962 में मॉस्को में हुआ। 1984 में मॉस्को राजकीय अध्यापन संस्थान की रूसी भाषा और साहित्य फैकल्टी से एम.ए. करने के बाद इन्होंने 1988 में पीएच.डी. की। 1980 से 1984 के बीच मॉस्को के पॉयनियर भवन से काम किया, फिर 1985 में सोवियत रेडियो और टेलिविजन प्रसारण के बाल विभाग में संपादक रहे। 1986 से 1992 तक साहित्यिक पत्रिका 'द्रुज़्बा नरोदफ' के संपादकीय विभाग में रहे। इस बीच 1988-89 में एक वर्ष तक उन्होंने 'वापरोसी फिलासोफी' नामक पत्रिका के संपादकीय विभाग में भी काम किया।