इस प्रांत के अधिकतर लोग हान चीनी नसल के हैं और उनमें से एक 'हाक्का' नामक उपशाखा है जिनकी अपनी ही एक भाषा और संस्कृति है। हाक्का लोग प्रांत के दक्षिण-पश्चिम भाग में बसते हैं। यहाँ एक शे नामक अल्पसंख्यक जाति भी रहती है। दुनिया के अन्य भागों में बसने वाले बहुत से चीनी लोग, विशेषकर जो दक्षिण-पूर्वी एशिया में बसते हैं, इसी प्रांत में जड़ें रखते हैं। फ़ूजियान प्रांत का इलाक़ा पहाड़ी होने की वजह से और सदियों से यहाँ आते भिन्न समुदायों के बसने के कारण यहाँ स्थान-स्थान पर भाषा बदल जाती है। कहा जाता है कि हर 10 किलोमीटर में लोग एक-दुसरे को नहीं समझ पाते।