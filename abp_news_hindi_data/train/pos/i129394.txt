कुश्ती के प्रति उनकी लगन को देखकर भारत के मशहूर उद्योगपति कृष्णकुमार बिड़ला ने उन्हें दिल्ली में अखाड़े के लिये जमीन दान में दे दी। 1940 में वे स्वतन्त्रता संग्राम में भी शामिल हुए। 1947 में भारत विभाजन के समय पाकिस्तान से भगाये गये हिन्दू शरणार्थियों की उन्होंने सेवा और सहायता की। 1947 के बाद गुरु हनुमान अखाड़ा दिल्ली में पहलवानों का मन्दिर हो गया। 1983 में उनको पद्मश्री से सम्मानित किया गया। इस प्रकार1920 में दिल्ली की "बिड़ला व्यायामशाला" का विस्तार गुरु हनुमान अखाड़े के रूप में हुआ। उन्होंने मीडिया वालों से कुश्ती कवरेज के लिये भी प्रार्थना की। गुरु हनुमान एक गुरु ही नहीं बल्कि अपने शिष्यों के लिये पिता तुल्य थे। कुश्ती का जितना सूक्ष्म ज्ञान उन्हें था शायद ही किसी और को हो।.