कांकेर सदैव से शक्ति के उपासना का केन्द्र रहा है। बस्तर संभाग के प्रवेश द्वार चारामा से तीस किमी दूर राष्ट्रीय राजमार्ग पर स्थित है। वर्तमान मे जिला मुख्यालय होने की वजह से इस नगर का महत्व सामाजिक, राजनीतिक एवं पुरातात्विक दृष्टि से बढ गया है। गढिया पहाडी के अलावा कांकेर से दस किमी पहले बना हुआ ईशानवन व दूसरी ओर 15 किमी स्थित चर्रे मर्रे का जल प्रपात अपनी अलग ही छटा बिखेरता है।गढिया पहाडी से रात्रि मे कांकेर शहर का दृश्य अत्यंत मनोहरी लगता है।