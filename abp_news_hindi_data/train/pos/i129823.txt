1 पाउंड सफेद कर्ड साबुन के साथ 3 पाउंड ह्वाइटिंग मिलाकर उबालते हैं और गरम रहते ही उसमें 1.5 औंस क्लाराइड ऑव लाइम तथा 1 औंस मुश्क का टिंक्चर मिला देते हैं। मिश्रण की उष्णावस्था में इस बात की सावधानी रखनी चाहिए कि इससे उत्पन्न वाष्प श्वास के साथ शरीर में प्रवेश न करे, क्योंकि उष्णावस्था में इस मिश्रण से क्लोरीन गैस निकलती है जो विषैली होती है। ठंडा होने पर यह मिश्रण संरक्षण के लिये अधिक उपयुक्त सिद्ध हुआ है।