माइक्रोसॉफ्ट ऑफिस 2007 माइक्रोसॉफ्ट के लोकप्रिय ऑफिस उत्पादों की श्रृंखला में सबसे ताजा कड़ी है। पिछले संस्करणों की तुलना में इस ऑफिस अनुप्रयोग में कई आधारभुत बदलाव कर दिए गए हैं जिनमें मेन्यू प्रणाली को पूरी तरह बदल दिया जाना शामिल है। माइक्रोसॉफ्ट ऑफिस 2007 में मेन्यू के स्थान पर रिबन का प्रयोग किया गया है जो टूलबार के स्थान पर एक चौड़ी पट्टी के रूप में दिखाई देता है। पहले ऑफिस उत्पादों के कई प्रावधानों को कंप्यूटर उपयोगकर्ता इसलिए इस्तेमाल नहीं कर पाता था कि वह उनसे परिचित नहीं होता था या वे मेन्यू सिस्टम की आंतरिक परतों में छिपे रह जाते थे। रिबन पर ये सभी छिपे हुए फीचर्स साफ दिखाई देते हैं जिससे कंप्यूटर उपयोगकर्ता के लिए उनका प्रयोग आसान हो जाता है।