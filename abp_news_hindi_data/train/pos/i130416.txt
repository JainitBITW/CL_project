जैविक हर्बल एवं सगंध उत्पादों को उत्पादित करने के लिए सीमैप द्वारा पर्यावरणीय अनुकूल प्रयासों को अन्तर्राष्ट्रीय स्तर पर इकोसर्ट एस ए, जो अन्तर्राष्ट्रीय जैविक प्रमाणन संस्था है, द्वारा प्रमाणित किया गया। इकोसर्ट ने केन्द्रीय औषधीय एवं सगंध पौधा संस्थान लखनऊ में जैविक कृषि एवं पौधों तथा उत्पादों के प्रसंस्करण के लिये प्रत्ययपत्र प्रदान किया है। उल्लेखनीय है कि यहां के पर्यावरण को रासायनिक उर्वरकों एवं कीटनाशियों के प्रयोग से अत्याधिक हानि होती है जिसका प्रभाव मानव स्वास्थ्य पर भी पड़ता है। सीमैप द्वारा किये जा रहे शोध में जैविक खेती शोध एवं प्रमुख कार्य है और सीमैप में न केवल पर्यावरणीय अनुकूल कृषि प्रौद्योगिकियाँ विकसित की है बल्कि इन्हें अपने तथा किसानों के खेतों में भी प्रदर्शित किया है।