लेड अम्ल बैटरी में विद्युत्‌ अपघट्य प्राय: तनु सल्फ्यूरिक अम्ल, जो बैटरी के आवेश की अवस्था के साथ साथ परिवर्तित होता है, रहता है। जब बैटरी आवेशित रहती है, तब सल्फ्यूरिक अम्ल की तनुता अधिक होती है और बैटरी के विसर्जित हो जाने पर अम्ल सांद्र होता जाता है। जब बैटरियाँ पूर्णत: आवेशित रहती हैं, तब अधिकांश बैटरियों के विद्युत्‌ अपघट्य का आपेक्षिक धनत्व लगभग 1.280 रहता है, लेकिन उष्ण जलवायु में यह घनत्व 1.125 और ठंढी जलवायु में 1.300 रहता है। सामान्यत:, विद्युत्‌ अपघट्य का 1.15 आपेक्षिक घनत्व इस बात का द्योतक है कि बैटरी 90 प्रतिशत विसर्जित हो चुकी है।