यहाँ चक्रतीर्थ, व्यास गद्दी, मनु-सतरूपा तपोभूमि और हनुमान गढ़ी प्रमुख दर्शनीय स्थल हैं। नेमिषारण्य से कुछ दूरी पर मिश्रिख है- दधीचि कुंड। वृत्तासुर राक्षस के वध के लिए वज्रायुध के निर्माण हेतु फाल्गुनी पूर्णिमा को जब इन्द्रादि देवताओं ने महर्षि दधीचि से उनकी अस्थियों की मांग की तो अस्थिदान से पूर्व महर्षि दधीचि ने इस सरोवर में स्नान किया था। सभी तीर्थों से पवित्र नदियों के जल लाकर एक ही स्थान पर इसी मानसरोवर में मिलाया गया इसलिए यह स्थान 'मिश्रित' या फिर 'मिश्रिख' के नाम से जाना जाता है।