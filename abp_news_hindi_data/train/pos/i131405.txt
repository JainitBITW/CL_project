ब्रिसलकोन चीड़ पहाड़ों पर 1,700 से 3,400 मीटर की ऊँचाईयों पर वृक्ष रेखा से ज़रा नीचे मिलता है। यह छोटे समूहों में उगते हैं। इन स्थानों पर ठण्ड, शुष्क ज़मीन, तेज़ हवाओं और वर्ष में अच्छे मौसम की छोटी अवधि की वजह से बहुत धीरे उगते हैं। जहाँ आम चीड़ की पतली तीलियाँ जल्दी ही सूखकर झड़ जाती हैं वहाँ ब्रिसलकोन की तीलियाँ चालीस सालों तक पेड़ पर उगती रह सकती हैं। इनसे पेड़ की अंतिम टहनियों के अंत पर यह पाँच-पाँच के समूह में उग रही तीलियाँ उन्हें बोतल साफ़ करने वाले ब्रुशों का रूप दे देती हैं।