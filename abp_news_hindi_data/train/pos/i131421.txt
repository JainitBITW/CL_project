डैटसन गो भारत में जापानी कार निर्माता कम्पनी निस्सान मोटर कम्पनी द्वारा डैटसन ब्राण्ड के नाम से पुनर्जीवित की जाने वाली नयी छोटी कार का नाम है। बीसवीं सदी के प्रारम्भ में जापान में बनी इस कार का उत्पादन 27 वर्ष पूर्व सन् 1986 में बन्द हो गया था। डैटसन की गो मॉडल की यह कार भारत के अलावा दक्षिण अफ्रीका, इण्डोनेशिया और रूस में भी लॉन्च की जायेगी। भारत में निस्सान कारों की लोकप्रियता को देखते हुए सभी सुविधाओं से युक्त छोटे आकार की इस कार को भी यहाँ के बाजार में उतारने का निर्णय लिया गया है।