इस समय तक युद्ध में ठहराव आ गया था और दोनो देश अपने द्वारा जीते हुए इलाको की रक्षा में ज्यादा ध्यान दे रहे थे। लड़ाई में भारतीय सेना के 3000 और पाकिस्तानी सेना के 3800 जवान शहीद हो चुके थे। भारत ने युद्ध में 710 वर्ग किलोमीटर इलाके में और पाकिस्तान ने 210 वर्ग किलोमीटर इलाके में कब्जा कर लिया था। भारत के क्ब्जे में सियालकोट, लाहौर और कश्मीर के उपजाऊ इलाके थे, जबकि पाकिस्तान के कब्जे में सिंध और छंब के बंजर इलाके थे। 