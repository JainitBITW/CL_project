1940-41 में कोटद्वार किसी छोटे गाँव के सामान था। द्वितीय विश्व युद्ध के समय नगर क्षेत्र में काफी विकास हुआ, और 1949 में इसे पुनः 'नोटिफाइड एरिया' घोषित कर दिया गया।:173 1951 में कोटद्वार नगर पालिका की स्थापना हुई, और 1951-55 में नगरपालिका के प्रमुख इंजीनियर, के.सी. माथुर ने नगर का पहला मास्टर प्लान बनाया। इस मास्टर प्लान के तहत सबसे पहले रेलवे स्टेशन के आस पास के क्षेत्रों को विकसित किया गया, और उसके बाद नगर को धीरे धीरे उत्तर की ओर बद्रीनाथ मार्ग के दोनों तरफ बढ़ाया गया।:173 बड़ी मस्जिद के इर्द-गिर्द भी आवासीय क्षेत्र बसाये गए। 1955 में पालिका कार्यालय के समीप एक उद्यान स्थापित किया गया।:173 1958-59 में नगर का विद्युतिकरण किया गया।:134 