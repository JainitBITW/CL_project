पहला संस्करण 1980 के दशक में सुखोई एसयू-27 के उन्न्त संस्करण के रूप में तैयार किया गया था। और इसे शुरू में सुखोई एसयू-27एम के नाम से जाना जाता था। इस संस्करण मे मल्टी-फंक्शन रडार जोड़ा गया था जिसने इसे सामान्य विमान से मल्टीरोल विमान मे बदल दिया था। और इसे अपने भरी वजन को संभालने के लिए संरचनात्मक रूप से प्रबलित किया गया था। इसके पहले प्रोटोटाइप ने जून 1988 में अपनी पहली उड़ान की थी। सोवियत संघ के पतन के कारण विमान का उत्पादन बड़े पैमाने पर नहीं हुआ था। सुखोई ने निर्यात ऑर्डर को आकर्षित करने के लिए विमान को सुखोई एसयू-35 नाम से पुनः नामित किया। इसी समय, चौदह विमानों का उत्पादन परीक्षणों और प्रदर्शनों के लिए किया गया था। एक प्रोटोटाइप में थ्रस्ट वेक्टरिंग इंजन स्थापित किए थे और परिणामस्वरूप सुखोई एसयू-37 को एक प्रौद्योगिकी प्रदर्शक के रूप में इस्तेमाल किया गया था। 1990 के अंत में एकमात्र सुखोई एसयू-35यूबी दो-सीट ट्रेनर विमान भी बनाया गया था जो सुखोई एसयू-30एमके परिवार के आधार पर बना था।