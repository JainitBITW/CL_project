डिरे डावा इथियोपिया के पूर्वी भाग में देचातू नदी के किनारे बसा हुआ है। यह नदी साल में कुछ महीने सूखी होती है लेकिन कभी-कभी इसमें बाढ़ आने से शहर में लोगों की मृत्यु भी हो चुकी हैं। देचातू नदी नगर को दो भागों में बाँटती है जो इथियोपिया की प्रशासनिक प्रणाली में दो अलग वोरेडाओं का दर्जा रखते हैं। नदी के पूर्व और दक्षिण में 'मेगाला' नामक पुराना शहर है और नदी के उत्तर और पश्चिम में 'केज़ीरा' नामक नया शहर है।