डिरे डावा व्यापारिक और आर्थिक दृष्टि से महत्वपूर्ण है और देश का एकमात्र रेलमार्ग इसे पूर्व में स्थित जिबूती से जोड़ता है। यह कभी पश्चिम में राजधानी अदिस अबाबा तक जाया करता था लेकिन वहाँ तक पटरी बिछी होने के बावजूद अदिस अबाबा से डिरे डावा के रास्ते पर अब रेल सेवा उपलब्ध नहीं है। इस शहर की स्थापना भी 1902 में तब हुई जब यहाँ रेल पहुँची। डिरे डावा एक औद्योगिक केन्द्र है और यहाँ कई महत्वपूर्ण बाज़ार व मंडियाँ हैं। शहर से 40 किमी की दूरी पर हरामाया विश्वविद्यालय है जो 1954 में स्थपित हुआ था और इथियोपिया के सबसे विश्वविद्यालयों में से एक है।