सफवी शाहों ने शीआ मत के प्रचार में बहुत ध्यान दिया था जिससे अन्य देशों के शीआ विद्वान् इनके समय में ईरान आकर बस गए। इनमें बहाउद्दीन आमिली का नाम विशेष रूप से उल्लेखनीय है। इसने शाह अब्बास के आदेश पर शीआ नियमों पर "जामए अब्बासी" नामक पुसतक लिखी। शाह अब्बास की विजयों के वर्णन में "कमाली सब्ज़वारी" ने एक शाहनामा लिखा। इसंकदर बेग मुंशी ने शाह अब्बास की जीवनी "तारीखे जहाँआराए अब्बासी" में लिखी है।