देखने में पूर्वजगत बंदर कपियों से अलग होते हैं क्योंकि जहाँ कपियों की कोई विशेष दुम नहीं नहीं होती वहाँ अधिकतर पूर्वजगत बंदरों की स्पष्ट पूँछ होती है। लेकिन यह नवजगत बंदरों से भी अलग दिखते हैं क्योंकि अधिकतर नवजगत बंदरों की परिग्राही पूँछ होती है जबकि पूर्वजगत बंदरों की दुमों में यह क्षमता नहीं होती। पूर्वजगत और नवजगत बंदरों के दाँतो की संख्या बराबर होती है लेकिन इनके दाँतो का अकार अलग-अलग है। इनकी नासिकाओं में भी अंतर है - नवजगत बंदरों की नासिकाएँ नीचे की ओर खुलती हैं जबकि पूर्वजगत बंदरों की दाई-बाई ओर।