संगणक पर, संचिकाओँ को बनाना, बदलना, बढ़ाना, छोटा करना, स्थानांतरित करना और मिटाना संभव है। अधिकतर मामलों में, संगणक कार्यक्रमों को संगणक पर चला कर यह सब किया जाता है, पर ज़रूरत हो तो संगणक का प्रयोक्ता भी संचिकाओं में बदलाव कर सकता है। उदाहरण के लिए, माइक्रोसॉफ्ट वर्ड की संचिकाएँ आमतौर पर प्रयोक्ता के निर्देशों के आधार पर माइक्रोसाफ़्ट वर्ड कार्यक्रम द्वारा बनाई जाती हैं, लेकिन प्रयोक्ता इन संचिकाओं को सीधे ही विंडोज़ एक्स्प्लोरर जैसे किसी संचिका प्रबंधक कार्यक्रम के जरिए भी हटा, मिटा या स्थानांतिरित कर सकता है।