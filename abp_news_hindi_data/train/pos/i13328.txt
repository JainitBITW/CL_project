संचिकाएँ निर्देशिकाओं में हो सकती हैं। लेकिन बेहतर यह कहना होगा कि निर्देशिका के अंदर संचिकाओं की सूची या संचिकाओं की कड़ियों की सूची हो सकती है। इस परिभाषा के अंतर्गत यह समझना बहुत ज़रूरी है कि "संचिका" शब्द में निर्देशिकाएँ भी शामिल हैं। इससे निर्देशिकाओं के सोपान संभव होते हैं, अर्थात् निर्देशिकाओं के अंदर उपनिर्देशिकाएँ। जो नाम किसी निर्देशिका के अंदर किसी संचिका को संदर्भित करता है, उसे अनोखा होना ज़रूरी है। लेकिन कुछ प्रचालन प्रणालियों में नाम के साथ प्रकार भी निर्दिष्ट होता है जिसकी वजह से एक निर्देशिका में दो अलग अलग प्रकार की संचिकाएं एक ही नाम से संभव हैं जैसे कि एक ही नाम की एक निर्देशिका व एक संचिका।