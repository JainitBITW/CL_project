अनुप्रयोग के प्रसंग के अनुसार, किसी भी संचिका या कड़ी के लिए उपयुक्त नाम किन्हीं खास अक्षरों से बनी होगी। संगणक प्रणाली पर निर्भर करता है कि यह नाम उपयुक्त है या नहीं। प्रारंभिक संगणक किसी संचिका के नाम में सीमित अक्षर व अंकों की अनुमति देते थे, लेकिन आधुनिक संगणक लंबे नाम रखने देते हैं जिनमें लगभग किसी भी क्रम में यूनिकोड अक्षर या यूनिकोड अंक हो सकते हैं, ताकि एक ही नज़र में संचिका का मकसद समझ आ जाए। कुछ संगणक प्रणालियाँ संचिका नामों में खाली स्थान की अनुमति देते हैं, कुछ नहीं। संचिका नामों की लघुदीर्घाक्षर संवेदनशीलता संचिका प्रणाली द्वारा निर्धारित होती है। यूनिक्स संचिका प्रणालियाँ आमतौर पर लघुदीर्घसंवेदी होती हैं और प्रयोक्ता-स्तरीय अनुप्रयोगों को ऐसी संचिकाएँ बनाने देती हैं जिनके अक्षरों में केवल लघु और दीर्घ का फ़र्क हो। माइक्रोसॉफ्ट विंडोज़ कई संचिका प्रणालियाँ प्रदान करता है, जिनमें लुघ-दीर्घ संवेदनशीलता की नीतियाँ अलग अलग हैं। यदि प्रयोक्ता निर्देशिका प्रविष्टिओं में संचिका नामों को बदलने के लिए डिस्क संपादक का इस्तेमाल करे तो प्रचलित एफ़एटी प्रणाली में कई संचिकाएँ हो सकती हैं जिनके नाम में केवल दीर्घ-लघु अक्षरों का ही फ़र्क हो। लेकिन, आमतौर पर प्रयोक्ता अनुप्रयोग इसकी अनुमति नहीं देते हैं।