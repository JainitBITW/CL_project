किस संगणक द्वारा संचिकाओं को आयोजित, नामित, भंडारित व परिवर्तित करने की प्रणाली को उसकी संचिका प्रणाली कहा जाता है। अधिकतर प्रचालन प्रणालियों में कम से कम एक संचिका प्रणाली होती है। कई प्रचालन प्रणालियों में कई संचिका प्रणालियाँ एक साथ चलाई जा सकती है। उदाहरण के लिए, नए एमएस विंडोज़ संगणकों पर एमएस-डॉस के पुराने एफ़एटी-शैली की संचिका प्रणालियाँ समर्थित हैं और साथ ही ताज़े विंडोज़ संस्करणों की प्रचलित संचिका प्रणाली एनटीएफ़एस भी चलती है। हर प्रणाली के अपने फ़ायदे नुकसान हैं। उदाहरण के लिए मानक एफ़एटी में केवल 8 अक्षर के संचिका नाम चलते हैं, जबकि एनटीएफ़एस में लंबे संचिका नाम संभव हैं जिनमें खाली स्थान भी हो सकते हैं। आप किसी संचिका को एनटीएफ़एस में Payroll records जैसा नाम दे सकते हैं लेकिन एफ़एटी में यह नाम कुछ payroll.dat जैसा ही हो सकता है ।