नोबॉल अथवा नो-बॉल क्रिकेट नामक खेल में क्षेत्ररक्षण कर रही टीम पर लगने वाला दण्ड है जो मुख्यतः गेंदबाज़ द्वारा नियमावली के अनुसार गेंद नहीं फेंकने पर लगता है। क्रिकेट के अधिकतर प्रारूपों में, नो-बॉल की परिभाषा एमसीसी- लॉ ऑफ़ क्रिकेट के अनुसार रखी जाती है हालांकि युवा क्रिकेट में तथा अन्तर्राष्ट्रीय क्रिकेट में बीमर पर कठिन नियम लागू होते हैं एवं बाउंसर पर शिथिल नियम होते हैं।