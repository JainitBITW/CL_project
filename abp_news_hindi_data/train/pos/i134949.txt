पिछले 4,000 सालों से ओडिन्से में मानव बस्तियाँ स्थापित हैं, हालांकि इनके बारे में पहला उल्लेख 988 ई. और 1070 ई. में मिलता है। अब यह एक बहुत ही संपन्न और उन्नतिशील शहर बन चुका है। डेनमार्क का कैनुट 4, जिसे अंतिम वाइकिंग राजा माना जाता है का 10 जुलाई 1086 को ओडिन्से के सेंट कैनुट्स एबी में कत्ल हुआ था। हालांकि इस शहर को 1249 ई. में शाही दुश्मनी में जला दिया गया था लेकिन इसने बहुत जल्द अपना पुनरुत्थान किया और मध्य युग में एक महत्वपूर्ण व्यापार केंद्र बन गया। अवनति के एक दौर के बाद अट्ठारहवीं शताब्दी में इसके विकास के लिये बड़े पैमाने पर नीतियाँ बनाई गयीं और काम हुए। ओडिन्से महल का पुनर्निर्माण, व्यापार को बढावा देने के लिये ओडिन्से बंदरगाह से जुड़ने वाली नहर का निर्माण इन नीतियों का हिस्सा थे। 1865 में यहाँ डेनमार्क के विशालतम रेलवे अवसान का यहाँ निर्माण हुआ जिससे यहाँ आबादी और व्यापार के फलने फूलने में बहुत मदद मिली। 1900 के अंत तक ओडिन्से की जनसंख्या 35,000 तक पहुंच चुकी थी। 1935 में बना ओडिन्से का ओडिनस्टारनेट नामक स्तंभ यूरोप का दूसरा सबसे लंबा स्तंभ था जिसे बाद में दूसरे विश्वयुद्ध के दौरान नाज़ियों ने नष्ट कर दिया। 