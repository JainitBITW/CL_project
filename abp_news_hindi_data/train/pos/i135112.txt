दक्षिणी मोरक्को के दूरस्थ एकांत रेगिस्तान में अब्दुल्ला नामक गड़रिया अपनी बकरियों को शिकारी सियारों से बचाने के लिये अपने पड़ोसी हसन इब्राहीम से उच्च शक्ति .270 बिन्चैस्टर एम 70 राहफल एवं एक डिब्बा गोलाबारूद खरीदता है। अब्दुल्ला अपने दो पुत्रों, यूसुफ एवं अहमद को राइफल देता है एवं बकरियों के झुण्ड की देखभाल के लिये भेजता है। आपस में प्रतिस्पर्धा एवं राइफल की तीन किलोमीटर तक प्रहार करने वाली क्षमता से अनभिज्ञ वे दोनों इसके परीक्षण का निश्चय करते हैं। वे पहले पत्थरों पर, फिर नीचे गुजरते मार्ग पर चलती हुई कार पर एवं तत्पश्चात उसी मार्ग पर विपरीत दिशा से आ रही पश्चिमी पर्यटकों से भरी बस पर निशाना लगाते हैं। यूसुफ की गोली बस में बैठी सैन डियागो की अमेरिकी महिला सूज़न जोन्स, को गंभीर रूप से जख्मी कर देती है, जो कि छुट्टियों पर अपने पति रिचर्ड जोन्स के साथ यात्रा कर रही होती है। घटना की गंभीरता को समझकर दोनों लड़के घटनास्थल से भाग जाते हैं तथा उस रात पहाड़ियों पर अपनी राइफल छुपा देते हैं।