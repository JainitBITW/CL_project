फिल्म का पहला कथानक रिचर्ड और सूज़न के दृश्यों वाला है। वे जीवन की आपाधापी से बचने एवं अपने वैवाहिक जीवन की समस्याओं को दूर करने के लिये अवकाश पर मोरक्को जाते हैं। उनके तीसरे नवजात शिशु की सीड्स से हुई मृत्यु उनके वैवाहिक जीवन में तनाव पैदा कर देती है तथा वे अपनी हताशा, अपराध बोध एवं दोष को अभिव्यक्त करने में संघर्ष करते हैं। जब सूज़न को गोली लगती है तो रिचर्ड बस ड्राइवर को नजदीक के गाँव में ले चलने को कहते हैं, जहाँ डॉक्टर मौजूद हों . वहाँ स्थानीय पशुचिकित्सक रक्त को बहने से रोकने के लिये जख्मों पर टाँके लगाता है। अन्य पर्यटक कुछ देर तक तो इंतजार करते हैं, लेकिन अंततः गर्मी के भय एवं आतंकवादियों के दोबारा हमले की आशंका के कारण वहाँ से जाना चाहते हैं। चूँकि सूज़न ऐसी अवस्था में बस में नहीं जा सकती थी अतः रिचर्ड पर्यटकों के समूह को एंबूलेंस का इंतजार करने की धमकी देता है, जो कभी नहीं आती एवं अंततः जब रिचर्ड फोन पर व्यस्त होते हैं, बस उन्हें छोड़कर चली जाती है। यह दंपति एवं टूर गाइड अनवर पीछे छूट जाते हैं एवं अस्पताल तक जाने के लिये वाहन का इंतजार करते रहते हैं मोरक्को एवं अमेरिका के मध्य राजनीतिक मुद्दे तत्काल सहायता नहीं पहुँचने देते लेकिन अंत में एक हेलीकॉप्टर आता है। अस्पताल में पाँच दिन रहने के बाद सूज़न स्वस्थ होती है एवं घर भेजी जाती है।