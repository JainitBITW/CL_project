पांपेई विस्यूवियस ज्वालामुखी पर्वत के पादप्रदेश में पर्वत से एक मील दूर नेपल्ज़ के निकट इटली के कैपेन्या प्रदेश का प्राचीन नगर एवं बंदरगाह है। पहले उन्नत बंदरगाह के अतिरिक्त यह संपन्न पोताश्रय भी था। पांपेइ पहली शताब्दी में ही व्यापक जनसंख्या सहित एक प्रसिद्ध स्थान हो गया था, लेकिन 63 ई. में आए विशाल भूकंप ने इसे नष्ट कर दिया और नगरवासी अभी इसकी मरम्मत भी नहीं कर पाए थे कि 79 ई. के विस्यूवियस के भयंकर उद्गार ने इस नगर एवं इसके साथ हरक्यूलेनियम और स्टैविया को भी मलबे के अंदर ढक दिया। अब नगर का पुनर्निर्माण असंभव था अत: यह नीला राज्य से मिला दिया था। 