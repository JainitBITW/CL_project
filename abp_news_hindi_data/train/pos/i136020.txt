1909 में, मिशियो सुज़ुकी ने जापान के समुद्र तट के एक छोटे से गांव हमामात्सू में सुज़ुकी लूम वर्क्स की स्थापना की. जैसे-जैसे सुज़ुकी ने जापान के विशाल रेशम उद्योग के लिए बुनाई करघे का निर्माण किया व्यापार में तरक्की होती गई। सन् 1929 में मिशियो सुज़ुकी ने एक नए प्रकार के करघे मशीन का आविष्कार किया जिसे विदेशों में निर्यात किया जाता था। सुज़ुकी ने करीब 120 पेटेंट और उपयोगिता मॉडलों के अधिकार को दायर किया। कंपनी ने अपने शुरूआती 30 सालों में केवल विकास और इस प्रकार के असाधारण जटिल मशीनों के उत्पादन पर ध्यान केंद्रित किया।