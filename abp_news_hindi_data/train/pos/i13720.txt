इस उत्पाद का अपने यूजर इंटरफेस, कम संसाधन के उपयोग और निःशुल्क लाइसेंस के कारण सराहना के साथ-साथ सकारात्मक समीक्षा मिलती आ रही है। अक्टूबर 2009 के एंटीवाइरस परीक्षण में सभी व्यापक मालवेयर को हटा कर परीक्षण में सफलता पाई थी, लेकिन उसके कुछ सालों बाद अक्टूबर 2012 में ही लगातार सुरक्षा और सुधार में गिरावट के कारण ये परीक्षण में विफल हो रहा। जून 2013 में इसने सुरक्षा में सबसे कम अंक "शून्य" हासिल किया। मार्च 2012 में ऑप्सवाट के अनुसार ये उत्तर अमेरिका का सबसे लोकप्रिय और विश्व का दूसरा सबसे लोकप्रिय उत्पाद था। इस कारण इसके जैसे कई नकली एंटीवाइरस का निर्माण भी हुआ, जो इसी की तरह अपने उत्पाद को दिखाने का प्रयास करते हैं। 