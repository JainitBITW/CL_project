इसके बाजार में आने के एक साल बाद, 29 सितम्बर 2010 में माइक्रोसॉफ्ट ने घोषणा किया कि इसके लगभग 3 करोड़ से अधिक उपयोगकर्ता हो गए हैं। ओप्सवाट ने जून 2011 में अपने रिपोर्ट में बताया कि ये विश्व के सबसे अधिक प्रसिद्ध एंटीवाइरस में से एक है। जिसका पूरे विश्व में 10.66 प्रतिशत और उत्तर अमेरिका में 15.68 प्रतिशत हिस्सेदारी है। इसी रिपोर्ट के अनुसार ये उत्तर अमेरिका का सबसे अधिक उपयोग किया जाने वाला एंटीवाइरस था। विश्व में इसका स्थान चौथा था। 