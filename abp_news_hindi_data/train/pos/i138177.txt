सार प्रदेश जर्मनी का एक भाग है। 19वीं शताब्दी तक यह लोरेन का एक भाग था। 1919 ई. में जर्मनी के विभाजन के समय इसको 15 वर्षों के लिए फ्रांस को उसके उत्तरी खदानों की क्षतिपूर्ति स्वरूप दिया गया। सन्‌ 1935 की 13 जनवरी के जनमत के अनुसार यह क्षेत्र जर्मनी के अधिकार में पुन: आ गया। द्वितीय महायुद्ध काल में इस प्रदेश को अत्यधिक क्षति पहुँची। तत्पश्चात्‌ यह फिर फ्रांस के अधीन हो गया। 27 अक्टूबर 1956 ई. की फ्रांस‑जर्मनी-संधि के अनुसार 1 जनवरी 1957 ई. को सार पुन: जर्मनी के अधीन चला गया।