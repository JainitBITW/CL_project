ट्राइलोबाइट विलुप्त प्राणियों की एक श्रेणी है जो समुद्री सन्धिपाद थे। वे सबसे पहले कैंब्रियन कल्प के शुरुआती काल में आज से 52.1 करोड़ वर्ष पहले उत्पन्न हुए और भी पुराजीवी महाकल्प काल में फैले और विविध हुए। उसके बाद उनकी जातियों की धीरे-धीरे विलुप्ति होने लगी और डिवोनी कल्प में उनके प्रोटिड गण को छोड़कर बाकी सभी प्रकार के ट्राइलोबाइट विलुप्त हो गये। फिर आज से लगभग 25 करोड़ वर्ष पूर्व की पर्मियन-ट्राइऐसिक विलुप्ति घटना में सभी ट्राइलोबाइट हमेशा के लिये विलुप्त हो गये। अपने अस्तित्व के काल में वे बहुत ही सफल प्राणी थे और 27 करोड़ सालों तक वे विश्व के सागरों-महासागरों में फैलते-फिरते रहे।