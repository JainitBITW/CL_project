जनपद चन्दौली वाराणसी से 30 कि0मी0 दूरी पर पूर्व-दक्षिण-पूर्व में अक्षांश 24° 56' से 25° 35' उत्तर एवं 81° 14' से 84° 24' पूर्व में स्थित है। भौगोलिक संरचना की दृष्टि से जिले की औसत ऊंचाई 70 मीटर तथा क्षेत्रफल 2484.70 किमी है। चन्दौली पूर्व दिशा में बिहार राज्य, उत्तर-उत्तर-पूर्व में गाजीपुर जनपद, दक्षिण में सोनभद्र जनपद, दक्षिण-पूर्व में बिहार राज्य एवं दक्षिण-पश्चिम में मिर्ज़ापुर जनपद की सीमाओं से घिरा है। कर्मनाशा नदी इस जनपद और बिहार राज्य के मध्य की विभाजन रेखा है। गंगा, कर्मनाशा और चन्द्रप्रभा नदियाँ इस जनपद की भौगोलिक और आर्थिक परिस्थितियों पर महत्वपूर्ण प्रभाव रखती हैं।चंदौली को चावल का कटोरा के रूप में भी जाना जाता है।