इस सूची के अधिकांश पर्वत हिमालय और काराकोरम शृंखलाओं में हैं, जो भारतीय उपमहाद्वीप से उत्तर में और तिब्बत के पठार से दक्षिण व पश्चिम में स्थित हैं। विश्व के सभी 7,000 मी॰ पर्वत एशियाके मध्य में स्थित हैं। यह सभी एक आयत में हैं जो पश्चिम में पाक-अफ़्ग़ान सीमा-स्थित नोशक पर्वत, उत्तर में किर्गिज़-शिंजियांग सीमा-स्थित जेन्गिश चोकुसु, पूर्व में सिचुआन-स्थित मिन्या कोन्का और दक्षिण में भारत-नेपाल सीमा-स्थित काब्रु पर्वत से परिभाषित होता है।