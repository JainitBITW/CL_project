तमिल भाषा में कोशनिर्माण की परंपरा बहुत प्राचीन कही जाती है। उनका प्रसिद्ध व्याकरण ग्रंथ 'तांलकाप्पियम' कहा जाती है। उसी व्याकरण ग्रंथ में ग्रंथकार ने सूत्र शैली में शब्दकोश तैयार किया था। गंथ के लेखक ने तमिल भाषा के शब्दों को चार वर्गों में विभक्त किया है— सामान्य देशी शब्द0 साहित्यिक शब्द, विदेशी भाषाओं से व्युत्पन्न शब्द और संस्कृत से व्युत्पन्न शब्द। इसमें शब्दसंग्रह वर्णानुक्रम से रखा गया है। इसका प्रकाशन यद्यपि अट्ठारहवीं शताब्दी का है तथापि इसकी रचना ईसा की प्रथम द्वितीय शताब्दी में बताई जाती है। तमिल का दूसरा कोश 'तिवाकरम' है। 12 खडों का यह कोश अमरकोश के आधार पर बना है। इसमें दस खंडों में वर्गमूलक शब्दसंचय है, 11 वाँ खंड नानार्थ शब्दों का और 12 वाँ समूहवाचक शब्दों का है।