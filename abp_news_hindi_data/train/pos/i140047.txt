'अरब' नाम के स्रोत और अर्थ को लेकर विद्वानों में विवाद है। यह सब से पहले 9वीं सदी ईसापूर्व के एक अक्कादी भाषा के शिलालेख में मिला है जिसमें असीरियाई साम्राज्य के सीरिया को 'करकर के युद्ध' के बाद क़ब्ज़े कर लेने का वर्णन है। इसमें असीरिया के राजा शल्मानसेर तृतीय की फ़ौजों द्वारा लूटी चीज़ों में 'गिन्दबू अरब के 1000 ऊँट' भी शामिल हैं। यह गिन्दबू इस युद्ध में असीरियाई के विरुद्ध लड़ने वाले मित्रपक्ष में अरब गुट का सरदार था।