इनका जन्म 12 मई 1855 ई. को बंगाल के नदिया जिले में गायपुर नामक स्थान पर हुआ था। आपकी उच्च शिक्षा लंदन विश्वविद्यालय में हुई, जहाँ से आपने भूविज्ञान में बी. एस.सी. की डिग्री प्राप्त की। सन्‌ 1880 में आपकी नियुक्ति भूवैज्ञानिक सर्वेक्षण विभाग में असिस्टेंट सुपरिंटेंडेंट के पद पर हुई। अपने कार्यकाल में आपने देश के भिन्न भिन्न भागों में सर्वेक्षण कर बहुत से खनिज निक्षेपों का पता लगाया। भूसर्वेक्षण विभाग में काम करने के साथ आप मयूरभंज रियासत के भी भूविद थे। मयूरभंज के प्रसिद्ध लौह पर्वत गोरुमहिसानी की खोज का श्रेय आप ही को है। आप ही के कारण टाटा आयरन और स्टील कंपनी की स्थापना जमशेदपुर में हुई।