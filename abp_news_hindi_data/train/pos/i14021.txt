इस प्रकार भाप्रसंबें प्रबंधकीय वर्गों के तीनों खंडों के लिए संबद्ध पाठ्यक्रम संचालित करता है। इन सभी कार्यक्रमों का उच्च मूल्यांकन किया गया है और भाप्रसंबें के भूतपूर्व छात्र विश्वभर में वरिष्ठ प्रबंधकीय एवं शैक्षणिक पदों पर आसीन हैं। आगे कार्यपालक शिक्षा कार्यक्रम सरकार के अनेक संगठनों, सार्वजनिक एवं निजी सेक्टरों एवं गैर-सरकारी संगठनों के लिए दो दिन से लेकर एक वर्ष तक के खुले एवं कस्टमाइज़्ड कार्यक्रम संचालित करता है। कार्यरत् प्रबंध में अंतर्राष्ट्रीय मास्टर्स कार्यक्रम एक अंतर्राष्ट्रीय सहयोजित कार्यपालक शिक्षा कार्यक्रम है, जो कि आईएनएसईएसडी, मैकगिल विश्वविद्यालय, लैन्कैस्टर विश्वविद्यालय एवं जापान विश्वविद्यालयों के संघ के साथ भाप्रसंबें द्वारा संयुक्त रूप से संचालित किया जाता है, जिसे कार्यपालक शिक्षा के क्षेत्र में एक प्रमुख नवाचार के रूप में विश्वव्यापी मान्यता प्राप्त है। भाप्रसंबें में उद्यमवृत्ति अध्ययन हेतु एन.एस. राघवन केन्द्र उद्यमकर्ताओं और पारिवारिक व्यवसाय के मालिकों हेतु पाठ्यक्रम भी संचालित करता है।