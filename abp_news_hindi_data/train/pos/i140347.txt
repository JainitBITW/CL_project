नदी का परिवहन कार्य, प्राय: सभी प्राकृतिक कारकों की अपेक्षा अधिक प्रभावी होता है। निजी अपरदन से उत्पन्न जो शैल चूर्ण, बजरी, बालू और मिट्टी उत्पन्न होती है, वह सब नदी बहाकर समुद्र की ओर ले जाती है, साथ ही वायुमंडलीय कारकों, विशेष कर वर्षा जल द्वारा उत्पन्न शैल चूर्ण तथा खण्ड भी, कालांतर में किसी न किसी मार्ग से नदी की घाटी में पहुँच जाते हैं और उसकी धार में पकड़कर वे सब समुद्र की ओर धीरे धीरे आगे बढ़ते जाते हैं। जिन बड़े बड़े खण्डों को नदी की धार उठाने में असमर्थ होती है, वे तह के अनुप्रस्थ लुढकते हुए चलते हैं और छोटे कण निलंबित बढ़ते हुए चले जाते है। 