जलाशयों अथवा आंतर्भोम जल में साधारणतया कुछ न कुछ लवण विलीन होते हैं1 जब यह जल रिसता हुआ अवसाद में से बहता है, तो कुछ विभिन्न कारणों से इसमें का कुछ लवण अवसाद के कणों के बीच में अवक्षेपित होकर, उसके मुक्त कणों को आपस में द्दढ़ रूप से संयोजित कर देता है और अवसाद कठोर, सुबद्ध पाषाण में परिवर्तित हो जाता है। इस प्रकार संयोजन करनेवाले लवणों में कैल्सियम कार्बोनेट, लौह ऑक्साइड, एवं सिलिका विशेष उल्लेखनीय है। इनमें से सिलिका का बंधन सबसे सुद्दढ़ होता है। इस प्रकार बने हुए पाषाण की जाति अवसाद के पदार्थ पर निर्भर होगी। यथा बालू के अवसाद से बना शैल अथवा शेल, बटियों के समूह के संयोजन से संगुटिकाश्म इत्यादि बनेंगे। यदि मिट्टी में थोड़ी बालू हो, तो बलुआ शैल इत्यादि शैल बनेंगे।