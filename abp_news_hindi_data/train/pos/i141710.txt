16वीं शताब्दी में स्पैनिश लोगों ने इस द्वीप पर दावा किया और इसे बसाया। उन्होंने इसका नाम राजा फिलिपे द्वितीय के नाम पर 'फ़िलिपिनस' रखा। रोमन कैथोलिक धर्म का भी तुरंत प्रचार किया जाने लगा। फ़िलीपीन्स पर नये स्पेन से शासन किया जाने लगा। 19वीं शताब्दी में फ़िलीपीन्स के बंदरगाहों को विश्व व्यापार के लिए खोल दिया गया। महत्वाकांक्षी और ज्यादा राष्ट्रवादी, फिलिपीन मध्यम वर्ग और चीनी मेस्तिजो समुदाय के उदय ने स्पैनिश साम्राज्य के खिलाफ विद्रोह की शुरुवात की। प्रोपगैंडा आन्दोलन के कारण, स्पैनिश साम्राज्यवादी सरकार के अन्याय के बारे में ये जागरूक हो गये और स्वतंत्रता की माँग करने लगे। 1896 में फिलीपीन क्रांति की शुरुवात हो गयी। 1898 तक क्रांतिकारी स्पैनिश सरकार को बाहर करने में लगभग सफल हो गये थे।