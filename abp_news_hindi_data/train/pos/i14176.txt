झ़ंगझ़ुंग संस्कृति कब उभरी, इसको लेकर विद्वानों में मतभेद है हालांकि कुछ के अनुसार इसके चिह्न 1500 ईसापूर्व में चांगथंग में तब नज़र आने लगे जब वह पठार आज की तुलना में कही अधिक अनुकूल वातावरण रखता था। धीरे-धीरे चांगथंग शुष्क होता चला गया और राज्य दक्षिण-पश्चिम में केन्द्रित हो गया। ऐतिहासिक स्रोत कहते हैं कि यह 18 राज्यों का संघ था। झ़ंगझ़ुंग राज्य का अन्त तिब्बती साम्राज्य के संस्थापक सोंगत्सेन गम्पो ने तब किया जब उन्होने इसपर क़ब्ज़ा करके इसे अपने राज्य का हिस्सा बना लिया। सम्भवत: यह 634 ईसवी के आसपास हुआ हलांकि इस तिथि पर भी विवाद है।