'हान' शब्द चीन के ऐतिहासिक हान राजवंश से आया है, जो चिन राजवंश के बाद सत्ता में आये। चिन राजवंश ने चीन के कुछ भाग को जोड़कर एक साम्राज्य में बाँधा और हान राजवंश के पहले सम्राट ने अपने आप को 'हान जोंग का राजा' की उपाधि दी। इसमें 'हान' शब्द प्राचीन चीनी भाषा में क्षीरमार्ग के लिए एक शब्द हुआ करता था, जिसे प्राचीन चीन के लोग 'स्वर्ग की नदी' बुलाया करते थे। हान राजवंश के बाद बहुत से चीनी लोग अपने आप को 'हान के लोग' या 'हान के बेटे' बुलाने लगे और यही नाम आज तक चलता आया है।