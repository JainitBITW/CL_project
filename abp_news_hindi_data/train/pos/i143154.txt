नदीघाटी योजना के अंतर्गत सारी घाटी के नक्शे पूर्ण रूप से तैयार किए गए। उनके द्वारा कृषि उत्पादन योजनाएँ साथ-साथ बनाई गईं और काम चालू किया गया। नदियों के जलमार्ग द्वारा यातायात की सुविधाएँ बढ़ीं तथा बाढ़ों द्वारा जो वार्षिक नुकसान होता था उसमें बहुत कमी आई। इसका परिणाम यह भी हुआ कि उस भूमि की, जो हर साल बाढ़ग्रस्त होती थी, कीमत एक साथ बढ़ गई। टी.वी.ए. का कहना है कि बहुत सी लागत की रकम, इस तरह वसूल की जा सकी।