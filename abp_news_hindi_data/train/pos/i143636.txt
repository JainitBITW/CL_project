इस चरण में कुल 64 सीटों पर मतदान हुआ। चुनाव आयोग के अनुसार पश्चिम बंगाल में 80.51% मतदान दर्ज किया गया। आंध्र प्रदेश के सीमांन्ध्र क्षेत्र की 25 सीटों पर 76%, उत्तर प्रदेश की 15 सीटों पर 55.52%, बिहार की सात सीटों पर 58%, जम्मू और कश्मीर की दो सीटों पर 50% मतदान हुआ। उत्तराखंड की सभी पांच सीटों पर 62% और हिमाचल प्रदेश की सभी चार सीटों पर 65% मतदान हुआ। आठवें चरण के साथ ही 16वीं लोकसभा की 543 में से 502 सीटों के लिए यानी 92 फ़ीसदी मतदान संपन्न हो गया है।