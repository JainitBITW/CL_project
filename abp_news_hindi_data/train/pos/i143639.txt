1920 के दशक तक कीनियाई भारतीयों की आबादी में काफ़ी इज़ाफ़ा हो चुका था और उन्होंने कीनिया उपनिवेश के विकासशील राजनीतिक जीवन में अपनी भूमिका की माँग की। 1920 में भारतीयों ने अंग्रेज़ो द्वारा विधान परिषद में प्रस्तावित दो सीटों को लेने से इनकार कर दिया क्योंकि यह उपनिवेश में उनकी कुल आबादी के अनुपात से कम थीं। 1927 तक यूरोपीय और भारतीय प्रतिनिधियों केबीच तनाव बना रहा और इसका अंत तब हुआ जब भारतीयों के लिए परिषद में यूरोपीय लोगों की ग्यारह सीटों की तुलना में पाँच सीटें आरक्षित की गईं। दोनों ही दलों ने अफ़्रीकी प्रतिनिधित्व पर प्रतिबंध रखा।