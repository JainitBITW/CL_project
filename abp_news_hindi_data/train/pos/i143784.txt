चैत्य, संस्कृत 'चिता' से व्युत्पन्न । इस शब्द का संबंध मूलत: चिता या चिता से संबंधित वस्तुओं से है । चिता स्थल पर या मृत व्यक्ति की पावन राख के ऊपर स्मृति-भवननिर्माण अथवा वृक्षारोपण की प्राचीन परंपरा का उल्लेख ब्राह्मण, बौद्ध और जैन साहित्यों में हुआ हैं। रामायण, महाभारत और भगवद्गीता में इस शब्द का प्रयोग पावन वेदी, देवस्थान, प्रासाद, धार्मिक वृक्ष आदि के लिए हुआ है- देवस्थानेषु चैत्येषु नागानामालयेषु च, प्रासादगोपुरसभाचैत्यदेव गृहादिषु,, कंचिच्चैत्यशतैर्जुष्ट: ; चैत्ययूपांकिता भूमिर्यस्येयं सवनाकरा ।