ये भी आटोट्रांसफॉर्मर ही होते हैं लेकिन इसमें आउटपुट एक नियत बिन्दु से नहीं लिया गया होता है बल्कि वाइण्डिंग पर फिसलकर चलने वाले एक कार्बन ब्रश के माध्यम से लिया गया होता है। इससे लाभ यह होता है कि आउटपुट में एक सीमा के अन्दर कोई भी वोल्टता प्राप्त की जा सकती है। इस कारण इसका उपयोग अनेक युक्तियों के परीक्षण में होता है। उदाहरण के लिये इसका उपयोग बल्ब को आवश्यकतानुसार कम या अधिक तीव्रता से जलाने के लिये किया जा सकता है। इसी तरह इसका उपयोग मोटर को 'सॉफ्ट स्टर्ट' करने के लिये किया जा सकता है। इसका इसके ब्रश को स्वतः नियंत्रित करके इससे एक वोल्टेज-स्टैब्लाइजर भी बनाया जाता है। 