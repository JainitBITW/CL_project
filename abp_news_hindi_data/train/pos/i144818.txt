लाइवजॉय का मत है कि सभी विचार एक या अधिक सूक्ष्म विचारों के योग से बनते हैं। इन सूक्ष्म विचारों को ही "विचार एकक" कहा। उनका मत है कि समय के साथ विचार-एकक अपरिवर्तित रहते हैं; होता यह है कि वे समय के साथ अलग रीति से मिलते हैं और एक नये युग में, नयी अभिव्यक्ति के रूप में, नये विचारों को जन्म देते हैं। "विचारों के इतिहासकार" का काम यही है कि वह इन विचार-एककों की पहचान करे और उनके ऐतिहासिक उदय का विश्लेषण व वर्णन प्रस्तुत करे।