शक्ति सामंत भारत के सुप्रसिद्ध निर्माता और निर्देशक रहे हैं। शक्ति सामंत का जन्म 13 जनवरी 1926 को पश्चिम बंगाल के वर्धमान में हुआ था। उन्होंने देहरादून और कलकत्ता विश्वविद्यालय से ऊच्च शिक्षा ग्रहण की। 9 अप्रैल 2009 को उन्होंने मुंबई में अंतिम सांस ली। 83 वर्षीय शक्ति सामंत पिछले कुछ दिनों से बीमार चल रहे थे। शक्ति सामंत ने कटी पतंग, अमर प्रेम और आराधना जैसी सुपरहिट फ़िल्मों का निर्माण किया। वो पाँच वर्षों तक फ़िल्म प्रोड्यूसरों के संघ के अध्यक्ष भी रहे।