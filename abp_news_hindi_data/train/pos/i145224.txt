जैसलमेर राज्य में प्रारंभ से ही इस्लाम धर्म मानने वाले लोगों का अस्तित्व रहा है, इस क्षेत्र में पाये जाने वाले इस्लाम धर्म के अनुयायी अधिकांशतः स्थानीय जातियों द्वारा बलात् इस्लाम धर्म स्वीकृत करने वालों में से है, जैसा के सर्व विदित है कि भारत में सर्वप्रथम इस्लाम का प्रार्दुभाव सिंध के विस्तृत भू-भाग पर ही हुआ था। यहाँ रहने वाले अधिकांश मुस्लिम स्थानीय जातियों से परिवर्तित है, अतः उनके रोटी-बेटी के संबंध भले ही अपने मूल परिवारों से समाप्त हो गये हैं, परंतु उनक कुल गोत्र रीति-रिवाज आदि वही हैं तथा यही कारण है कि यहाँ हिन्दू-मुस्लिम जैसे दो संप्रदायों में कभी वैमनस्य पैदा नहीं हुआ।