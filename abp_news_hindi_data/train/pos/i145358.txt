ईरान के हख़ामनी साम्राज्य ने मेसोपोटामिया से मिस्र तक के उत्तरी अरब क्षेत्र को अपनी अरबी सात्रापी में संगठित कर दिया था। रोमन इतिहासकार हिरोडोटस का बयान है कि हख़ामानी सम्राट कम्बूजिया द्वितीय ने जब 525 ईपू में मिस्र पर हमला किया उस समय उसने अरबों पर क़ाबू नहीं पाया था। कम्बूजिया द्वितीय के बाद आने वाले सम्राट दारयूश महान ने अपने प्रसिद्ध बहीस्तून शिलालेख में तो अरबों का ज़िक्र नहीं किया हालांकि उसकी बाद की लिखाईयों में उनके बारे में लिखा हुआ है, जिस से यह लगता है कि उसने उत्तरी अरब पर क़ब्ज़ा कर लिया था।