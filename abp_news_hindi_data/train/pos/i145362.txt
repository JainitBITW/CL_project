ढाँचा पर जो बोझ पड़ते हैं उसे भार कहते हैं। चल और अचल भार का उल्लेख ऊपर हुआ है। यदि भार किसी थोड़ी सी जगह पर केंद्रित है, तो उसे केंद्रित भार और यदि पूरे अवयवों पर फैला हो, तो उसे विभाजित भार कहते हैं। रेलगाड़ी, मोटर, ट्रक आदि चलने वाले वाहनों के भार को चरभार और एक बार एक दिशा में और तुरंत बाद दूसरी दिशा से आनेवाले भार को प्रत्यावर्ती भार और धमाके के साथ आनेवाले भार को संघात भार कहते हैं। पदार्थों का प्रतिबल भी होता है। भार की परिस्थिति ओर प्रवृत्ति के कारण तनन, संपीडन, अपरूपण, ऐंठन आदि प्रतिबल हो सकता है। प्रतिबल के प्रभाव से जो परिवर्तन होता है उसे विकृति कहते हैं।