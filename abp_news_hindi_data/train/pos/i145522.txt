इरीडियम धातुओं के प्लैटिनम समूह का एक सदस्य हैं। सबसे पहले तेंना ने 1804 में ऑस्मीइरीडियम नामक मिश्रण से इसको प्राप्त किया। यह बहुत ही कठोर धातु है, लगभग 2,450 डिग्री सेंटीग्रेड पर पिघलती है और इसका आपेक्षिक घनत्व 22.4 है। इसका विशिष्ट विद्युतीय प्रतिरोध 4.9 है जो प्लैटिनम का लगभग आधा है। इससे तार, चादर इत्यादि बनाना बड़ा ही कठिन है। रासायनिक अभिक्रिया में यह धातुओं में सबसे अधिक अक्रियाशील है, यहाँ तक कि अम्लराज भी साधारण ताप पर इसपर क्रिया करने में असफल रहता है।