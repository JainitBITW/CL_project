गाम्बिया एक बहुत छोटा और संकरा देश है जिसकी सीमाएँ विसर्पन करती गाम्बिया नदी का प्रतिबिम्बन हैं। सबसे चौड़े स्थान पर भी देश 48 किमी से कम चौड़ा है और देश का कुल क्षेत्रफल 11,300 किमी2 है। गाम्बिया का लगभग 1,300 वर्ग किमी या 11% भाग जल अच्छादित है। गाम्बिया, सेनेगल का लगभग एक अन्तःक्षेत्र है और इसकी 740 किमी की पूरी सीमा सेनेगल से लगती है। यह अफ़्रीकी महाद्वीप पर सबसे छोटा देश है। तुलनात्मक रूप से गाम्बिया भारत के त्रिपुरा राज्य से थोड़ा बड़ा है। देश की पश्चिमी सीमा अन्ध या अटलाण्टिक महासागर से लगती हुई है और इसकी तटरेखा 80 किमी लम्बी है।