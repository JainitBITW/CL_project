गाम्बिया में बहुत से मूल समूह रहते आए हैं और उनके बीच आपसी मतभेद बहुत कम हैं और प्रत्येक समूह अपनी भाषा और परम्पराओं को सहेजे हुए है। इनमे सबसे विशाल समूह मान्दिका जनजाति है, इसके बाद क्रमशः फूला, वोलोफ, जोला और सेराहूले जनजातियाँ हैं। देश में लगभग 3,500 अन-अफ़्रीकी भी रहते हैं जिनमें यूरोपीय और लेबनानी मूल के लोग हैं। अधिकांश यूरोपीय ब्रितानी हैं और इसमें से अधिकांश ने स्वतन्त्रता के बाद देश छोड़ दिया।