हालांकि स्टॉफ़ेनबर्ग, नाज़ी पार्टी के कुछ राष्ट्रवादी पहलुओं से सहमत थे, उन्हें इसकी विचारधारा के कई पहलुओं से नफ़रत थी और वे कभी पार्टी के एक सदस्य नहीं बने। इसके अलावा, स्टॉफ़ेनबर्ग एक श्रद्धालु कैथोलिक बने रहे। कैथोलिक चर्च ने 1933 में राइककोन्कोरडेट पर हस्ताक्षर किए थे, जिस वर्ष हिटलर और नाजी पार्टी सत्ता में आए। स्टॉफ़ेनबर्ग हिटलर की नीतियों के प्रति गहरी व्यक्तिगत घृणा और हिटलर के सैन्य कौशल के प्रति सम्मान के बीच दुविधा में रहा। इन सब के अलावा, यहूदियों के साथ हो रहे व्यवस्थित दुर्व्यवहार और धर्म के दमन ने स्टॉफ़ेनबर्ग की कैथोलिक धार्मिक नैतिकता और न्याय की मजबूत निजी भावना को आहत किया।