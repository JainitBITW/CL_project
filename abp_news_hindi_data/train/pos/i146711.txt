समूह की सिफारिश के मुताबिक सेबी अधिनियम में एक विशेष प्रावधान होना चाहिए जिसके तहत ग्राहकों के पैसों या प्रतिभूतियों को मध्यस्थ कंपनियों द्वारा एक ट्रस्ट के रूप में धारण किया जाना चाहिए और मध्यस्थ कंपनी के कब्जे में रहने वाली निवेशकों की परिसंपत्तियों पर किसी प्राधिकारी का कोई कब्ज़ा या कोई लेन-देन नहीं होगा। इस उद्देश्य को पूरा करने के लिए प्रतिभूति कानून विधेयक 2003 में प्रस्तावित प्रावधान को पेश किया जा सकता है।