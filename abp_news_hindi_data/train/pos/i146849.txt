1987 के, फिलिपिनो संविधान के अनुसार फ़िलिपीनो और इंग्लिश राजभाषा हैं। फ़िलिपीनो टागालोग भाषा का प्रचलित रूप है, जो मुख्यतः मेट्रो मनीला एवं अन्य शहरी क्षेत्रों में बोली जाती है। फ़िलिपीनो और इंग्लिश दोनों ही शासकीय कार्यों, समाचार पत्रों, शिक्षा, सूचना प्रसारण एवं व्यापार में प्रयोग की जाती हैं। संविधान ने, क्षेत्रीय भाषाएँ जैसे सेबुआनो, इलोकानो, हिलिगेनॉन, टागालोग आदि को सहायक राजभाषा के रूप में निर्दिष्ट किया है।