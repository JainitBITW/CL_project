17 अप्रैल 2018 को, मुख्यमंत्री नीतीश कुमार की अध्यक्षता में बिहार राज्य कैबिनेट ने बरौनी थर्मल पावर स्टेशन, कांटी थर्मल पावर स्टेशन और नबीनगर सुपरक्रिटिकल थर्मल पावर प्रोजेक्ट को एनटीपीसी लिमिटेड को सौंपने की मंजूरी दे दी। बिहार स्टेट पावर जेनरेशन कंपनी लिमिटेड के इंजीनियर और कर्मियों की सेवा बिजली कंपनी की संचरण और वितरण क्षेत्र के लिए ले ली जायेगी। जेनरेशन कंपनी बंद नहीं होगी। यह अब हाइडल और सोलर ऊर्जा उत्पादन इकाइयों पर केंद्रित होगी। प्रस्तावित लखीसराय के कजरा और भागलपुर के पीरपैंती सौर ऊर्जाघर एनटीपीसी के हवाले होगा। बक्सर के चौसा बिजलीघर के लिए सतलज जल विद्युत निगम से समझौता किया गया, चौसा बिजलीघर के लिए एमओयू की अवधि 17 जनवरी, 2020 तक के लिए बढ़ा दी गई। 