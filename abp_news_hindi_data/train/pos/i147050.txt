काइट्स 21 मई 2010 को विश्व के 60 देशों में प्रदर्शित होने वाली एक बॉलीवुड फिल्म है जिसका निर्देशन अनुराग बासु ने किया है। इसके निर्माता राकेश रोशन और शरन कपूर है। फिल्म के सितारों में ऋतिक रोशन, बारबरा मोरी, कंगना राणावत और कबीर बेदी प्रमुख हैं। फिल्म का संगीत राजेश रोशन का है और गीत नसीर फ़राज़ और आसिफ अली बेग़ ने लिखे हैं। मूल हिन्दी संस्करण की अवधि 120 मिनट है जबकि अंतरराष्ट्रीय अंग्रेजी संस्करण 90 मिनट लंबा है और इसका संपादन हॉलीवुड के निर्देशक ब्रेट रैटनर ने किया है। 