1921 में गूचियो गूची ने 'गूची' कंपनी की स्थापना की। 1938 में गूची का विस्तार हुआ और रोम में एक बुटीक खोला गया। कंपनी के अनेक उत्पादनों की परिकल्पना में गूचियो का बहुत बड़ा हाथ था। 1947 में, गूची ने बांस-हैंडल वाले हैण्डबैग का उत्पादन शुरू किया जो आज भी कंपनी के प्रमुख उत्पादनों में शामिल है। 1950 के दशक के दौरान, गूची ने पतली काठियों से प्रेरित - पतली धारिवाली बुनाईदार किनारियों और तलुए में धातु-जड़ित 'सुएड मोकैसिन' का विकास किया जो उनकी ख़ास छाप - यानी 'ट्रेडमार्क' बन गया।