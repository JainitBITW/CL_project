दूसरे प्रकार के ऐंपियर घंटा मापियों में धारा के विद्युत् अपघटनी प्रभाव का उपयोग किया जाता है। किसी निश्चित अवधि में, विद्युत् अपघट्य में से पारित होती हुई धारा जितना अवशेष जमा करती है, उसका परिमाण परिपथ में उपभोग की गई ऊर्जा के अनुपात में होता है। परंतु इस प्ररूप के मीटरों की बनावट मजबूत नहीं होती और उन्हें बार बार व्यवस्थित करना पड़ता है। अत: इस प्ररूप के मीटर अधिक चलन में नहीं हैं।