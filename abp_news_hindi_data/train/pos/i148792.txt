बर्नारडो बर्टोलूची का जन्म इटली के एमिलिया रोमाग्ना प्रांत के पारमा शहर में हुआ था। उनके पिता एक कवि, इतिहासकार और फिल्म समीक्षक थे। एक सुसंस्कृत परिवार में लालन-पालन का असर ये हुआ कि बर्टोलूची ने मात्र 15 वर्ष की आयु में लेखन कार्य शुरू कर दिया। बर्टोलूची के पिता ने मशहूर इतालवी फिल्मकार पियरे पाओलो पसोलिनी के पहले उपन्यास के प्रकाशन में मदद की थी जिसके बदले में पसोलिनी ने बर्टोलूची को अपनी फिल्म अकातोन में अपना वरिष्ठ सहायक निर्देशक के रूप में काम करने का मौका दिया।