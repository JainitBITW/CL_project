चन्द्रमा पर अवतरण से पहले की असली योजना काफी रूढीवादी थी लेकिन सैटर्न 5 की सभी जांच उड़ान सफल रही थी इसलिये कुछ अभियानो को रद्द कर दिया गया था। नयी योजना जो अक्टूबर 1967 में प्रकाशित हुयी थी के अनुसार प्रथम मानव सहित नियंत्रण यान की उड़ान अपोलो 7 होना थी, इसके बाद चन्द्रयान और नियंत्रण यान के साथ सैटर्न 1बी की उड़ान अपोलो 8 की योजना थी जो पृथ्वी की परिक्रमा करने वाला था। अपोलो 9 की उड़ान में सैटर्न 5 राकेट पर नियंत्रण यान की पृथ्वी की परिक्रमा की योजना थी। इसके पश्चात अपोलो 10 यह चन्द्रमा पर अवतरण की अंतिम रिहर्सल उड़ान होना थी।