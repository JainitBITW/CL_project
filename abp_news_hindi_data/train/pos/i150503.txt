इस दरम्यान, आर.यु.एफ अपने विद्रोहियों के साथ अगले विनाश की तैयारी करता है। फ्रीटाउन की तबाही में अपने हित के लिए कैप्टन पाॅयज़िन, वेंडी के बेटे डिया जैसे कमउम्र बच्चों को बाल सिपाही की तरह मोर्चे पर इस्तेमाल करता है। आर्चर और वेंडी इन्हीं मुश्किलों से गुजरते हुए ग्युना पहुँचते हैं, जहाँ से वे कोनो में घुसने के लिए अमेरिकी जर्नालिस्ट, मैडी बाॅवेन का सहारा लेते हैं। इस काम की रजामंदी के बदले वह इस हीरों के अवैध कारोबार की खुफिया जानकारी देने को तैयार होता है। उधर काॅएत्ज़ी और उसकी प्राइवेट आर्मी को स्थानीय प्रशासन द्वारा इकरारनामे में, मुल्क से विद्रोहियों के अगले हमले से पहले उनको खदेड़ने का अधिकार सौंपा जाता हैं।