पूर्वी टेक्सैस की चीड़ पट्टी प्रमुख जंगली क्षेत्र है। छोटी पत्ती, बड़ी पत्ती तथा पिंडकीय पत्तीवाला चीड़ इस क्षेत्र का प्रमुख उत्पाद है। सफेद और लाल बांज, लाल और काली मैग्नोलिया तथा साखू यहाँ मिलते हैं। इनके अतिरिक्त देवदारु तथा मेस्कीट भी यहाँ होता है। इस राज्य में 570 किस्म की घासें तथा 4,000 किस्म के फूल होते हैं। सफेद दुमबाले वर्जिनिया हरिण यहाँ बहुतायत से पाए जाते हैं और इनका शिकार होता है। इसके अतिरिक्त गिलहरियों की कई किस्में, स्यूल डियर, हरिण, भेड़िए की कई किस्में तथा लोमड़ी पाई जाती है। हंस और बतख भी पर्याप्त संख्या में यहाँ मिलते है। चिड़ियों की लगभग आठ सौ जातियाँ यहाँ पाई जाती हैं। तटीय जल में मछलियाँ बहुतायत से मिलती हैं।