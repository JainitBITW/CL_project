कामताप्रसाद गुरु का जन्म सागर में सन्‌ 1875 ई. में हुआ। 17 वर्ष की आयु में ये इंट्रेंस की परीक्षा में उत्तीर्ण हुए। 1920 ई. में लगभग एक वर्ष तक इन्होंने इंडियन प्रेस, प्रयाग से प्रकाशित 'बालसखा' तथा "सरस्वती' पत्रिकाओं का संपादन किया। ये बहुमुखी प्रतिभा के व्यक्ति थे और अनेक भाषाओं का इन्हें अच्छा ज्ञान था। "सत्य', "प्रेम', "पार्वती और यशोदा', "भौमासुर वध', "विनय पचासा', "पद्य पुष्पावली', "सुदर्शन' तथा "हिंदुस्तानी शिष्टाचार' इनकी उल्लेखनीय कृतियाँ हैं। 