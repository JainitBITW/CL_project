कुछ लोगों के कथनानुसार पनडुब्बी का इतना विकास हो चुका है कि विनाशक द्वारा उसे नष्ट नहीं किया जा सकता। यद्यपि कुछ सीमा तक यह कथन सत्य है फिर भी निकट परीक्षण से प्रकट होता है कि आज भी विनाशक पनडुब्बी को मारने में सामर्थ है। पिछले महायुद्ध में विनाशकों ने 300 पनडुब्बियाँ समुद्र में डुबा दी थीं। अब तो सुदूरस्थ लक्ष्वेधी अस्त्रों और सुधरी हुई स्वनान्वेष युक्तियाँ उपलब्ध हैं, जिनसे विनाशकों की शक्यता बहुत बढ़ गई है। ड्रोन हेलीकॉप्टर और रॉकेट युक्त पनडुब्बीमार तारपीडो के कारण पनडुब्बियों को खोजकर नष्ट करने की क्षमता विनाशकों में बहुत बढ़ गई है।