येनिसेई क्षेत्र से फैलकर किरगिज़ आधुनिक चीन के शिंजियांग प्रांत के उइग़ुर इलाक़े के भी मालिक बन गए। इस विशाल क्षेत्र पर उनका राज 200 साल तक रहा लेकिन फिर मंगोल लोगों के दबाव से सिकुड़कर केवल अल्ताई और सायन पर्वतों तक ही सीमित रह गया। जब 13वीं सदी में चंगेज़ ख़ान का मंगोल साम्राज्य उठा तो उसके बेटे ने सन् 1207 में किर्गिज़स्तान पर आसानी से क़ब्ज़ा कर लिया। फिर किरगिज़ लोग 14वीं सदी तक मंगोल साम्राज्य का हिस्सा रहे। 18वीं सदी के बाद यहाँ रूसी प्रभाव बढ़ा और सोवियत संघ के बनाने के बाद किर्गिज़स्तान उसका हिस्सा बन गया। 20वीं सदी के अंत में सोवियत संघ बिखर गया और किर्गिज़स्तान एक स्वतन्त्र राष्ट्र बना।