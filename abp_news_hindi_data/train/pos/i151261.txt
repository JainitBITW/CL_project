रेट्रो का साधारण अर्थ कालजयी या क्‍लासिक की ही तरह पुराने फैशन का या पुराना हो सकता है। युद्ध के तुरंत बाद के वर्षों में इसे आधुनिकता से भी जोड़कर देखा गया, जहां केडिलैक्‍स पर टेलफिंस से लेकर गोदामों तक के लिए सौंदर्यबोधक शब्‍द के रूप में प्रयुक्‍त हुआ। कभी-कभी यह संपूर्ण जीवन दर्शन को भी दर्शा सकता है, उदाहरण के लिए, सामाजिक रूढि़वाद, घर में मिली शिक्षा या स्‍त्री-पुरुष की पारंपरिक भूमिकाएं. तकनीकी रूप से प्रचलित न रही चीज़ों के लिए भी रेट्रो शब्‍द का प्रयोग किया जा सकता है, उदाहरण के लिए, मैन्‍युअल टाइपराइटर, कैश रजिस्‍टर, भारी सेल फोन, या पुराने कंप्‍यूटर गेम्‍स के लिए भी इस शब्‍द का प्रयोग हो सकता है। लेकिन अधिकतर रेट्रो कुछ समय पहले प्रचलित उन चीज़ों और दृष्टिकोणों को वर्णित करने के लिए उपयोग किया जाता है जो अब आधुनिक नहीं लगतीं. यह उस तरीके में बुनियादी बदलाव की ओर इशारा करता है जिससे हम अतीत को जोड़कर देखते हैं। पुनरुद्धार के पारंपरिक स्‍वरूपों से भिन्‍न, रेट्रो शब्‍द कुछ समय पहले पीछे छूटे समय की कुछ विडंबनापूर्ण तो कुछ चाव के साथ व्‍याख्‍या करता है। इसे भावशून्‍य नोस्‍टेलजिया भी कहा गया है। कभी कभी "रेट्रो" भी पचास के दशक तक के युग को दर्शाता है।