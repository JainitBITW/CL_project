सिस्टर्स ऑफ़ चैरिटी प्रोविडेंस हॉस्पिटल्स सिस्टर्स ऑफ़ चैरिटी ऑफ़ सेंट ऑगस्टिन स्वास्थ्य प्रणाली द्वारा प्रायोजित है। लाभरहित संगठन को 304 शय्याओं के लिए लाइसेंस प्राप्त है और इसमें चार संस्थान: प्रोविडेंस अस्पताल, प्रोविडेंस हार्ट इंस्टिट्यूट, प्रोविडेंस अस्पताल नार्थईस्ट तथा प्रोविडेंस आर्थोपेडिक एंड न्यूरो स्पाइन शामिल हैं। प्रोविडेंस अस्पताल, कोलंबिया शहर में स्थित है, इसे 1938 में सिस्टर्स ऑफ़ चैरिटी ऑफ़ सेंट ऑगस्टिन द्वारा स्थापित किया गया। यह प्रोविडेंस हार्ट इंस्टिट्यूट के माध्यम से हृदय रोग सुविधाएं प्रदान करता है, जो दक्षिण केरोलिना में एक गुणवत्ता युक्त कार्डियक केंद्र माना जाता है। 1999 में स्थापित प्रोविडेंस अस्पताल नार्थईस्ट 46 बिस्तरों वाला एक सामुदायिक अस्पताल है, जो शल्य-चिकित्सा, आपातकालीन देखभाल, महिलाओं और बच्चों के लिए सेवा और पुनर्वास सेवाएं प्रदान करता है। प्रोविडेंस आर्थोपेडिक एंड न्यूरो स्पाइन संस्थान, प्रोविडेंस नार्थईस्ट में स्थित है, जो बीमारियों और हड्डियों, जोड़ों और रीढ़ की हड्डी की चोटों के लिए चिकित्सा और शल्य उपचार प्रदान करता है।