6वीं सदी में अलेक्जेंड्रिया में निवास करने वाले एक व्यापारी और भारत की यात्रा करने वाले एवं सृष्टिवर्णन पर कई रचनाओं का लेखन करने वाले कॉस्मस इंडिकोप्ल्यूस्ट्स इकसिंगे का एक चित्र प्रस्तुत करते हैं जिसके बारे में वे कहते हैं कि उन्होंने इसे अपनी आंखों से देखकर नहीं बल्कि इथियोपिया के राजा के महल में रखे हुए पीतल की वस्तु में अंकित इसके चार चित्रों के आधार पर इसे चित्रित किया था। रिपोर्ट के अनुसार उनका कहना है कि "इस खूंखार पशु को जीवित पकड़ना असंभव है; और वह यह भी कहते हैं कि इसकी सारी शक्ति इसकी सींग में निहित है। जब इसे पता चलता है कि इसका कोई पीछा कर रहा है और इसके पकड़े जाने का खतरा है, तो यह अपने आपको किसी खड़ी चट्टान से फेंक देता हैं और गिरते समय यह इतनी कुशलतापूर्वक पलटता है कि सारी चोटें इसकी सींग को लगती है और यह सही सलामत बचकर निकल जाता है।" इस बात पर ध्यान दिया जाना चाहिए कि आज के समय में इस तरह से भागने का श्रेय ऑरिक्स, आइबेक्स, कस्तूरी बैल और अर्गली को दिया जाता है।