अंटार्कटिका के महाद्वीप पर स्थित अंटार्कटिक हिमचादर पृथ्वी का सबसे विशाल बर्फ़ का समूह है। यह हिमचादर 1.4 करोड़ वर्ग किमी पर फैली हुई है। तुलना के लिये भारत का कुल क्षेत्रफल 12 लाख वर्ग किमी से ज़रा अधिक है, यानि अंटार्कटिक हिमचादर भारत से 10 गुना अधिक क्षेत्र पर विस्तृत है। इसमें 3 करोड़ घन किमी जल क़ैद है और यह विश्व के कुल मीठे पानी का नव्वे प्रतिशत है। अगर यह पूरा पिघल जाये तो पृथ्वी के समुद्रों की सतह 58 मीटर उठ जायेगी।