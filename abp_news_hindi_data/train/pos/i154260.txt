शहर में बढ़ रही व्यावसायिक गतिविधियों के कारण स्थानीय परगना मुख्यालय कम्पेल से इंदौर के लिए 1720 में स्थानांतरित कर दिया गया। 18 मई 1724 को, निज़ाम ने बाजीराव प्रथम द्वारा क्षेत्र से चौथ इकट्ठा करने के लिए मंज़ूरी दे दी। 1733 में, पेशवा ने मालवा का पूर्ण नियंत्रण ग्रहण किया, और कमांडर मल्हारराव होलकर प्रान्त के सूबेदार के रूप में नियुक्त किया। नंदलाल चौधरी ने मराठों का आधिपत्य स्वीकार कर लिया। मराठा शासन के दौरान,गुर्जर चौधरीयों को "मंडलोई" के रूप में जाना जाने लगा। होलकरों ने नंदलाल के परिवार को राव राजा" की विभूति प्रदान की। साथ ही साथ होलकर शासकों दशहरा पर होलकर परिवार से पहले "शमी पूजन" करने की अनुमति भी दे दी।