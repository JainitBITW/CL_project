हालाँकि उन्हें मान्यता काफी देर से मिली, लेकिन उन्होंने कई मानद डॉक्टरेट और कई पुरस्कार प्राप्त किए। सबसे पहले 1953 में "जोय गोबिन्दा लॉ स्वर्ण पदक" था, जिसे एशिएटिक सोसायटी ऑफ बंगाल द्वारा दिया गया और यह पुरस्कार सुंदर लाल होरा द्वारा उनके काम के मूल्यांकन के आधार पर दिया गया था। उन्हें अलीगढ़ मुस्लिम विश्वविद्यालय, दिल्ली विश्वविद्यालय और आंध्र विश्वविद्यालय से मानद डॉक्टरेट प्राप्त हुई। 1967 में वे ऐसे पहले गैर-ब्रिटिश नागरिक बने जिन्होंने ब्रिटिश ओर्निथोलोजिस्ट यूनियन का स्वर्ण पदक हासिल किया। इसी वर्ष में, उन्होंने $100,000 राशी वाली जे॰ पॉल गेट्टी वाइल्डलाइफ कंजरवेशन पुरस्कार जीता, जिसका इस्तेमाल उन्होंने सालिम अली नेचर कंजरवेशन फंड के कोष का निर्माण के लिए किया। 1969 में उन्होंने प्रकृति और प्राकृतिक संसाधनों के संरक्षण के अंतर्राष्ट्रीय संघ के लिए सी॰ फिलिप्स स्मारक पदक प्राप्त किया। 1973 में यू॰एस॰एस॰आर॰ अकादमी ऑफ मेडिकल साइंस ने उन्हें पावलोवस्की सैनेटेनरी मेमोरियल मेडल प्रदान किया और इसी वर्ष में ही नीदरलैंड की प्रिंस बर्नहार्ड द्वारा उन्हें नीदरलैंड के ऑर्डर ऑफ द गोल्डेन आर्क का कमांडर बनाया गया था। भारत सरकार ने 1958 में उन्हें पद्म भूषण और 1976 में पद्म विभूषण पुरस्कार से नवाजा। 1985 में उन्हें राज्यसभा के लिए मनोनीत किया गया था।