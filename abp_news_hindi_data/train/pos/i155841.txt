सुलयमान पर्वतों से उत्तर में हिन्दु कुश के ऊँचे और शुष्क इलाक़े हैं जहाँ अधिकतर ज़मीन 2,000 मीटर से अधिक ऊँचाई पर है। इन पर्वतों और इस पठार से हिन्द महासागर से आने वाली नाम हवाएँ यहीं तक पहुँच पाती हैं और इस से आगे मध्य और दक्षिणी अफ़्ग़ानिस्तान का इलाका ख़ुश्क है। इसके विपरीत सुलयमान पर्वतों से पूर्व और दक्षिण का इलाक़े में सिन्धु नदी का नदीमुख है जहाँ अक्सर बाढ़ें आती हैं और हर जगह जंगली झाड़-घास फैली हुई है। सुलयमान शृंखला से क्षेत्र की दो मुख्य नदियाँ निकलती हैं - डोरी नदी और गोमल नदी।