स्पेन लगातार यूनाइटेड किंगडम के साथ जिब्राल्टर की संप्रभुता विवाद में उलझा रहता है, जहाँ यह हवाईअड्डा मौजूद है। इस एतिहासिक विवाद और स्पेनी सीमा के समीप होने के कारण इतिहास में कई बार इस हवाईअड्डे पर जहाजों के उड़ान भरने पर समस्याएँ आई हैं। 2 दिसम्बर 1987 में दोनों देशों के बीच जिब्राल्टर हवाईअड्डा समझौता हुआ जिसके अनुसार इस हवाईअड्डे का दोनों देश नागरिक प्रयोजनों के लिए एक साथ प्रयोग कर सकते थे। परन्तु अगले वर्ष 1988 में जिब्राल्टर की सरकार ने समझोते को बाधित कर दिया और इस प्रकार यह समझोता कभी लागू जी नहीं हो पाया।