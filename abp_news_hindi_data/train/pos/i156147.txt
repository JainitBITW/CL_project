नियम 7: पिच पिच मैदान का एक आयताकार क्षेत्र है जो 22 गज़ लंबा और 10 फीट चौड़ा होता है। मैदान के अधिकारी पिच का चयन करते हैं और इसे तैयार करते हैं, लेकिन एक बार खेल शुरू हो जाने के बाद पिच पर जो कुछ भी होता है उस पर अंपायर का नियंत्रण होता है। अंपायर इस बात का भी फैसला लेते हैं कि क्या पिच खेल के लिए उपयुक्त है या नहीं और अगर वे इसे अनुपयुक्त समझते हैं तो दोनों कप्तानों की सहमति से पिच को बदल सकते हैं। पेशेवर क्रिकेट लगभग हमेशा एक घास की सतह पर खेला जाता है। हालांकि एक घास-रहित पिच का इस्तेमाल किये जाने की स्थिति में कृत्रिम सतह की न्यूनतम लंबाई 58 फीट और न्यूनतम चौडाई 6 फीट होनी चाहिए।