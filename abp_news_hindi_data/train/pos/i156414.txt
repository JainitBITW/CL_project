बुलडॉग कुत्तों की एक प्रजाति का एक प्रचलित नाम है, जिसे इंगलिश बुलडॉग अथवा ब्रिटिश बुलडॉग भी कहा जाता है। बुलडॉग की अन्य प्रजातियों में अमेरिकन बुलडॉग अथवा फ्रेंच बुलडॉग भी होते हैं। बुलडॉग एक मजबूत व भारी कुत्ता होता है, जिसका चेहरा झुर्रियों से भरा तथा एक विशिष्ट चपटी नाक होती है। अमेरिकी केनेल क्लब, दि केनेल क्लब तथा यूनाइटेड केनेल क्लब द्वारा इनके प्रजनन सम्बन्धी मानकों की देखरेख की जाती है।