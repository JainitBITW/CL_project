नगर में विश्वविद्यालय, चिकित्सा महाविद्यालय आदि शिक्षण संस्थाएँ तथा अनेक औद्योगिक संस्थान हैं। नगर समुद्र से दूर है पर रेलमार्गों और वायुमार्गों द्वारा पैरिस, वॉर्डो, मार्सेई, मिलान आदि मुख्य मुख्य नगरों से संबद्ध है। औद्योगिक उत्पादनों में नाइट्रोजन उर्वरक, वायुयान, कारतूस, आदि प्रमुख हैं। इनके अतिरिक्त बुने हुए सामान, जूते, आटा, कागज आदि भी निर्मित होते हैं। अंडे, दूध आदि मुख्य निर्यात वस्तुएँ हैं। 