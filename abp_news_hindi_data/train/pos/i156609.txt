हफथाली मध्य एशिया में 5वीं और 6ठी सदी ईसवी में रहने वाली एक ख़ानाबदोश जाति थी। भारत में यह श्वेत हूण और तुरुष्क के नाम से भी जाने जाते थे। चीनी सूत्रों के हवाले से यह पहले चीन की महान दीवार से उत्तर में रहने वाले युएझ़ी लोग थे। यह किस जाति से सम्बंधित थे इसका सही-सही ज्ञात नहीं है लेकिन बहुत से इतिहासकार मानते हैं कि यह एक पूर्वी ईरानी भाषा बोला करते थे। धर्म से हफथाली हिन्दू और बौद्ध धर्म के अनुयायी थे। अपने चरम पर उत्तर भारत का बहुत सा इलाक़ा इनके साम्राज्य का हिस्सा था।