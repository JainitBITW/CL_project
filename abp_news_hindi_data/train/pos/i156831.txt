किसी परमाणु या समस्थानिक को दूसरे परमाणु या समस्थानिक में बदल देना नाभिकीय तत्वान्तरण कहलाता है। चूंकि किसी भी तत्त्व या समस्थानिक के नाभिक में प्रोटॉनों एवं न्यूट्रॉनों की संख्या ही उसकी पहचान है, अतः ऐसे किसी भी प्रक्रम को नाभिकीय तत्वान्तरण कहते हैं जिसमें नाभिक के प्रोट्रॉनों या न्यूट्रॉनों की संख्या बदल जाती है। तत्वान्तरण, किसी नाभिकीय अभिक्रिया के द्वारा किया जा सकता है या रेडियोसक्रिय ह्रास द्वारा। 