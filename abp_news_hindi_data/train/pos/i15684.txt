निर्देशांक: 28°20′N 80°04′E / 28.33°N 80.06°E / 28.33; 80.06 पीलीभीत भारतीय के उत्तर प्रदेश प्रांत का एक जिला है, जिसका मुख्यालय पीलीभीत है। इस जिले की साक्षरता - 61% है, समुद्र तल से ऊँचाई -171 मीटर और औसत वर्षा - 1400 मि.मी. है। इसका क्षेत्रफल 3,504 वर्ग किलोमीटर है जिसमें से 78478 हेक्टेयर भूमि पर सघन वन हैं। हिमालय के बिलकुल समीप स्थित होने के बावजूद इसकी भूमि समतल है। पीलीभीत की अर्थ व्यवस्था कृषि पर आधारित है। यहां के उद्योगों में चीनी, काग़ज़, चावल और आटा मिलों की प्रमुखता है। कुटीर उद्योग में बांस और ज़रदोज़ी का काम प्रसिद्ध है। पीलीभीत मेनका गांधी का चुनाव क्षेत्र भी है। 