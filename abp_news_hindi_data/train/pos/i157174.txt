स्वामी चिन्मयानन्द जी ने एक बार कहा था " बच्चे ज्ञान से भरने के लिए खाली पात्र नहीं, वे तो प्रज्वलित करने के लिए दीपक है"। बाल विहार में पाँच से पन्द्रह साल के बच्चे सप्ताह में एक बार मिलते हैं। प्रशिक्षित सेवक उनकी बैठक मिशन सेंटर या अपने घर में लगाते हैं। वहाँ बच्चों को प्रेमपूर्ण वातावरण में भजन गाकर, शास्त्रों का पाठ कराकर, पुराणों की कहानियाँ सुनाकर तथा अन्य रुचिकर साधनों से सदाचार और संस्कृति की शिक्षा दी जाती है। भारत तथा अन्य देशों में सैकड़ों बाल विहार चिन्मय मिशन केन्द्रों पर चल रहे हैं। 