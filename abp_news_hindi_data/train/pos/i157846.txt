हालांकि तबाशीर प्राचीन आयुर्वेद चिकित्सा प्रणाली का हिस्सा है, कुछ इतिहासकारों का मानना है कि इसका पहला प्रयोग भारत की आदिवासी समुदायों में शुरू हुआ। हज़ारों साल तक भारत से तबाशीर निर्यात होता था और मध्य काल में यह अक्सर अरब सौदागरों के द्वारा किया जाता था। बारहवी शताब्दी ईसवी में भारत के पश्चिमी तट के क़रीब स्थित ठाणे शहर में निर्यात होने वाले तबाशीर की मंदी लगा करती थी। रोम में नीरो के ज़माने में रहने वाले पेदानियोस दिओस्कोरीदिस नामक यूनानी चिकित्सक ने अपनी लिखाइयों में तबाशीर को साख़ारोन का नाम दिया।