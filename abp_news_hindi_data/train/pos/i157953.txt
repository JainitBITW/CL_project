सैंडविच एक खाद्य पदार्थ है, जिसमें अक्सर दो या दो से अधिक ब्रेड के स्लाइस होते हैं जिनके बीच में कुछ भरा होता है, अथवा टॉपिंग या टॉपिंग्स के साथ ब्रेड का एक स्लाइस होता है जिसे सामान्यतः ओपन सैंडविच कहते हैं। सैंडविच काफी लोकप्रिय खाद्य पदार्थ है, जिसका सेवन पैक किए हुए भोजन के हिस्से के रूप में किया जाता है और आमतौर पर इसे कार्यस्थल, या स्कूल, या पिकनिक पर ले जाया जाता है। आम तौर पर उसमें सलाद वेजीटेबल्स, मांस, पनीर, कई प्रकार के सॉस आदि का एक संयोजन शामिल होता है। ब्रेड का इस्तेमाल उसके मूल रूप में किया जा सकता है, या स्वाद बढ़ाने और रूप परिवर्तन के लिए इसमें कोई मसाला लेपित किया जा सकता है। इन्हें रेस्तरां और कैफे में व्यापक रूप से बेचा जाता है।