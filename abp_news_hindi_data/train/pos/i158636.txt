देवसेना की गोद भराई के लिए अमरेन्द्र को भल्लाल ने सेनापति के कार्य से छुट्टी दे दी थी, जिससे वह अपनी पत्नी के साथ रह सके। उसी समय देवसेना राजा भल्लाल के हेरफेर के खिलाफ बोलती है और शिवगामी के चुप रहने पर भी सवाल उठाती है। इस कारण झगड़ा शुरू हो जाता है और उन दोनों को महल से बाहर कर दिया जाता है। वह दोनों बाहर लोगों के बीच खुशी से जिन्दगी बिताने लगे थे, पर भल्लाल फिर से शिवगामी को भड़काता है कि अमरेन्द्र उसे मारना चाहता है और यह भी बोलता है कि यदि उसने सीधी कार्यवाही की तो गृह युद्ध शुरू हो सकता है। इस कारण शिवगामी उसकी सेवा करने वाले सेवक कटप्पा से बोलती है कि वह संकट में है और उसे अमरेन्द्र को मारना है।