आज जिले में 13 पुलिस थाने- प्रतापगढ़, छोटी सादडी, धरियावद, अरनोद, पीपलखूंट, धौलापानी, धमोत्तर, रठांजना, सालमगढ, सुहागपुरा, देवगढ़, और हथूनिया में और इन थानों के अधीन विभिन्न स्थानों पर 16 पुलिस-चौकियां हैं। जिला मुख्यालय पर एक अलग महिला-थाना खोले जाने की प्रक्रिया में है। साइबर अपराधियों, दंगाइयों और फिरौतीकर्ताओं से निपटने के लिए आधुनिक पुलिस सुविधाओं के विस्तार की प्रक्रिया पाइपलाइन में है। अफीम उत्पादक जिला होने और मध्यप्रदेश से सीमाओं के संगम के कारण संगठित माफिया गिरोहों द्वारा साइबर तरीकों से अवैध वसूली यहाँ की एक ज्वलंत कानून व्यवस्था समस्या है!