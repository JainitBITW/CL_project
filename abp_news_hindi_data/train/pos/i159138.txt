ज़ी क़ार के नाम में 'ज़' अरबी लिपि के 'ذ‎' अक्षर का भारतीय उपमहाद्वीप और ईरान में उच्चारण है। कुछ अरबी-भाषी क्षेत्रों में इसका उच्चारण 'ध' या 'थ़' जैसा होता है। ध्यान दें कि इस 'थ़' अक्षर का उच्चारण बिंदु-रहित 'थ' अक्षर से ज़रा अलग है और अंग्रेज़ी के 'थ़िन' और 'थ़र्ड' से मिलता-जुलता है। साथ ही यह भी ध्यान दें कि बिंदु-वाले 'क़' का उच्चारण बिना-बिंदु वाले 'क' से मिलता-जुलता लेकिन थोड़ा सा भिन्न है। 'क़' का उच्चारण 'क़ीमत' और 'क़रीब' जैसे शब्दों में मिलता है।