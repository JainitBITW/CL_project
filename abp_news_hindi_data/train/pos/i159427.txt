काराग़ान्दी प्रांत का अधिकाँश भाग एक पहिला हुआ और शुष्क स्तेपी मैदान है जिसमें कहीं-कहीं पर पहाड़ और झरने मिलते हैं। इशिम नदी, जो इरतिश नदी की एक मुख्य उपनदी है, इसी प्रान्त से शुरू होती है। प्रांत में एक कारकाली नामक मशहूर रमणीय क्षेत्र है, जिसे रूसी भाषा में कारकालिंस्क कहा जाता है। कारकाली अपनी चीड़ से ढके पहाड़ों के लिए प्रसिद्ध है। इसके अलावा किज़िलअराई नाम का एक पर्वतीय नख़लिस्तान भी अपने सौन्दर्य और ऐतिहासिक स्थलों के लिए मशहूर है। दक्षिण-पूर्वी दिशा में प्रांत की सीमाएँ प्रसिद्ध बलख़श झील से लगती हैं।