2013 में, कैटरीना विजय कृष्ण आचार्य द्वारा निर्देशित एक्शन रोमांच फिल्म धूम 3 में आमिर खान, अभिषेक बच्चन और उदय चोपड़ा के साथ एक सर्कस कलाकार की भूमिका में नज़र आईं। फिल्म और कैटरीना की संक्षिप्त भूमिका ने मिश्रित समीक्षाएँ आकर्षित कीं। हालांकी, उनके हवाई करतबों और नृत्य कौशल की प्रशंसा की गयी। विश्व भर में 500 करोड़ से अधिक कमाई के साथ, यह फिल्म अब तक की सर्वाधिक कमाई करने वाली बॉलीवुड फिल्म है। वो अगली बार 2014 में सिद्धार्थ आनन्द की बैंग बैंग में दिखी जो हॉलीवुड की नाइट एंड डे की रीमेक है। कैटरीना ने एक बैंक रिसेप्शनिस्ट का किरदार निभाया जो एक रहस्यमय आदमी से प्यार कर बैठती है। फ़िल्म को और कैटरीना के अभिनय को नकारात्मक समीक्षा मिली। फ़िल्म व्यावसायिक सफलता रही। 2015 में उनकी इकलौती फिल्म फैंटम रही।