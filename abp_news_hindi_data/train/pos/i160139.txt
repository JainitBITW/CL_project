कैटरीना का निजी जीवन मीडिया द्वारा व्यापक रिपोर्टिंग का विषय रहा है। वह अपने रूमानी जीवन के बारे में बात करने के लिए अनिच्छुक जानी जाती हैं, कहती हैं "मैं बहुत ही भावुक इंसान हूं और मेरे लिए रिश्ते शुरू से ही बेहद निजी रहे हैं, मुझे इसमें दूसरे लोगों की दखलअंदाजी बिल्कुल पसंद नहीं है। ऐसे में रिश्तों के उतार-चढ़ाव के बारे में हर बार मीडिया को स्पष्टीकरण देना मैं जरूरी नहीं समझती।" सलमान ख़ान के साथ रिश्ते की अफवाहें पहले 2004 में उभरी, हालांकि 2010 में उनके ब्रेकअप के बाद ही कैटरीना ने इस रिश्ते के बारे में कुछ बोला, कि यह उनका पहला गंभीर संबंध था। ब्रेकअप के बावजूद, दोनों ने अपनी दोस्ती को बनाए रखा है और कैटरीना सलमान को आत्मविश्वास देने और उनका मार्गदर्शन करने का श्रेय देती हैं: