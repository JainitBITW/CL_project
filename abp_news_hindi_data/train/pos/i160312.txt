हेनरी VIII की 1547 में मृत्यु हो गई और एलिज़ाबेथ का सौतेला भाई एडवर्ड 6 नौ वर्ष कि उम्र में राजा बना। कैथरीन पार जो कि हेनरी की विधवा थी ने एडवर्ड के अंकल और संरक्षक एडवर्ड सेमोर के भाई सुडले के बैरोन थॉमस सेमोर के भाई थॉमस सेमोर से शादी कर ली। दंपत्ति एलिज़ाबेथ को अपने साथ लंदन में चेल्सिया ले गये। इस समय एलिज़ाबेथ छोटी थीं व उन्हें एक गहरा भावनात्मक धक्का लगा था। इतिहासकारों का मानना है कि इस घटना ने एलिज़ाबेथ के अवचेतन मन पर गहरी छाप छोड़ी और उनपर इसका आजीवन प्रभाव रहा। सेमोर जिसकी उम्र 40 की हो रही थी एक शक्तिशाली, जवाँ इरादों वाला कौमुक पुरुष था। वह युवा होती 14 वर्षीय एलिज़ाबेथ के साथ रोमानी उछल-कूद, घुड़सवारी करने में व्यस्त रहता। राजकुमारी के शयनकक्ष में नाइटी पहन के जाना, गुदगुदी करना, पीठ व नितंबों को थपथपाना उसके प्रिय शगल थे। अपने पति के इन गैर वाजिब कार्यों का प्रतिरोध करने की बजाए पार भी उसके साथ इसमें सम्मिलित हो जाती थी। पार ने दो बार एलिज़ाबेथ को गलत तरीकों से गुदगुदाने में अपने पति का साथ दिया और एक बार जब थॉमस उनके गॉउन के हज़ार टुकड़े कर रहा था तब वह उन्हें पकड़ी रही। हालाँकि पार ने जब उन दोनों को कामुक रिश्तों में आगे बढते देखा तो उसने यह सब खत्म करवा दिया। मई 1548 में एलिज़ाबेथ को दूर भेज दिया गया।