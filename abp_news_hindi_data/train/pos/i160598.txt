ये बहुत पुराने पौधे हैं जिनका एक वंश एक्वीसीटम अभी भी उगता है। इस वर्ग में पत्तियाँ अत्यंत छोटी होती थीं। इन्हें हार्सटेल, या घोड़े की दुम की आकारवाला, कहा जाता है। इसमें जनन के लिये बीजाणुधानियाँ "फोर" पर लगी होती थीं तथा उनका एक समूह साथ होता था। ऐसा ही एक्वीसीटम में होता है, जिसे शंकु कहते हैं। यह अन्य टेरिडोफाइटों में नहीं होता। इसमें दो गण हैं : हाइनिऐलीज़, जिसके मुख्य पौधे हाइनिया तथा कैलेमोफाइटन हैं। स्फीनोफिलेलीज़ दूसरा वृहत् गण है। इसके मुख्य उदाहरण हैं स्फीनोफिलम, कैलेमाइटीज़ तथा एक्वीसीटम।