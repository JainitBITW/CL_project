रात के समय, गन्ने के खेतों में भारतीय टैंको ने मोर्चा संभाल लिया और अगली सुबह मुख्यतः M-47 और M-48 पैटन टैंकों से लैस पाकिस्तान की प्रथम बख्तरबंद डिवीज़न को भारतीय सेना ने अपने व्यूह में फाँस लिया। दलदली ज़मीन ने पाकिस्तानी टैंको की चाल धीमी कर दी और कई टैंक तो कीचड़ में फँस कर ही रह गए। भारत की बख्तरबंद ब्रिगेड ने व्यूह में फँसे पाकिस्तानी टैंको कों नेस्तनाबूद कर दिया। लगभग 100 पाकिस्तानी टैंक जिनमें अधिकतर पैटन और कुछ शर्मन व शैफ टैंक थे, नष्ट कर दिए गए अथवा कब्जा लिए गए।जब कि भारतीयों के अनुसार उन्होंने केवल 10 ही टैंक खोए।