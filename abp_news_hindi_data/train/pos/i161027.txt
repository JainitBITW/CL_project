@Jayprakash12345: मैं निर्वाचित लेखों का कोई बड़ा विशेषज्ञ नहीं हूँ, केवल प्रारंभिक फीडबैक दे सकता हूँ। लेख में अभी बहुत कमियाँ हैं और निर्वाचित लेख बनने में अभी इसे लंबा सफर तय करना पड़ेगा। लेकिन यह बात अवश्य है कि इस लेख में निर्वाचित लेख बनने की सभी संभावनाएँ मौजूद हैं। निर्वाचित लेख में तो बारीक से बारीक गलतियों की भी विवेचना होती है, यानि बाल की भी खाल निकालनी पड़ती है। सामान्यतः विवेचना के समय लेख के प्रस्तावक को फीडबैक दिया जाता है, और प्रस्तावक ही लेख में परिवर्तन करता है ताकि वह इस प्रक्रिया से अवगत हो सके और भविष्य में स्वयं विवेचना कर सके, लेकिन इस लेख में मुझे लगता है कि फीडबैक देने के साथसाथ हमें स्वयं भी हाथ बँटाना होगा क्योंकि अभी बहुत कमियाँ हैं। भूमिका में ही अलग अलग नाम लिखे गए हैं, मार्क3, एमके3, III आदि, भूमिका में ये सब मैं व्यवस्थित किए दे रहा हूँ, बाकी लेख में आप कर लीजिए। लेख का नाम भी हिंदी परिपाटी के अनुसार परिवर्तित कर रहा हूँ। स्पष्ट दिखाई देने वाली गलतियों में मुझे लग रहा है कि तालिका ठीक से व्यवस्थित नहीं है, वर्तनी की अशुद्धियाँ मौजूद हैं। संपूर्णता के स्तर पर मुझे लग रहा है कि लेख कहाँ से शुरु होता है, यह ठीक से पता नहीं चल रहा है। संक्षेप में जानकारी भारतीय अंतरिक्ष कार्यक्रम और जीएसएलवी 1 और 2 की भी देनी चाहिए। तुलनात्मक रॉकेट के लिंक मात्र काफी नहीं, तुलनात्मक अध्ययन हो तो बेहतर होगा। ज्ञानसन्दूक में लाल कड़ियाँ हैं, ज्ञानसन्दूक में दी गई बहुत सी जानकारी लेख में अनुपस्थित है - उदाहरण के लिए मध्यम उत्तोलन आदि, कई जानकारियाँ लेख से मेल नहीं खा रही हैं जैसे कि प्रथम चरण का थ्रस्ट आदि। एक आम पाठक होने के नाते मैं कई जानकारियाँ चाहुँगा जो लेख में अनुपलब्ध हैं - जैसे कि S-200 क्या है? उड़ान परीक्षण में लिखा है - पैराशूट खुल जाता है, क्या यहाँ पैराशूट खुल गए-एसा नहीं होना चाहिए? यहाँ गुणधर्म बताए जा रहे हैं या परीक्षण का यह परिणाम बताया जा रहा है-स्पष्ट नहीं है। फिलहाल समय की कमी के कारण इतना ही। बाकी अगले चरण में। --अनामदास 04:35, 31 जनवरी 2017 