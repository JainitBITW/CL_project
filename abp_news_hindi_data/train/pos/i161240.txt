वैशाख मास में अवंतिका वास का विशेष पुण्य कहा गया है। चैत्र पूर्णिमा से वैशाखी पूर्णिमा पर्यन्त कल्पवास, नित्य क्षिप्रा स्नान-दान, तीर्थ के प्रधान देवताओं के दर्शन, स्वाध्याय, मनन-चिंतन, सत्संग, धर्म ग्रंथों का पाठन-श्रवण, संत-तपस्वी, विद्वान और विप्रो की सेवा, संयम, नियम, उपवास आदि के संकल्प के साथ तीर्थवास का महत्व है। जो आस्थावान व्यक्ति बैशाख मास में यहां वास करता है, वह स्वत: शिवरूप हो जाता है।