गांव में प्रचलित किंवदंति के अनुसार मंदिर के प्रधान शिल्पी नारायण एवं उसकी बहन के किस्से सुनने के बाद इस प्राचीन मंदिर में पूजन दर्शन हेतु भाई-बहन एक साथ नहीं जाते. भाई-बहन का एक साथ नहीं जाने का प्रमुख कारण दीवारों पर उकेरी गई मैथुन मूर्तियों को भी माना जाता है। आदिवासी समाज का लगता है 3 दिनी मेला ऐतिहासिक-पुरातात्विक एवं धार्मिक महत्व के इस गांव में शिल्पकार नारायण को अपने पूर्वज मानने वाले कंवर आदिवासी समाज द्वारा यहां पर प्रतिवर्ष चैत्र शुक्ल त्रयोदशी से पूर्णिमा तक तीन दिवसीय मेला लगता है जिसमें बलौदाबाजार, रायपुर, महासमुंद, बिलासपुर, जांजगीर-चांपा एवं रायगढ़ जिले के कंवर समाज के लोग आते हैं। इस मेले में करमा, ददरिया, सुआ नृत्य सहित आदिवासी संस्कृति से जुड़े नृत्य कार्यक्रम आयोजित किए जाते हैं। मेले में शिक्षा, चिकित्सा या अन्य गतिविधियों में सर्वोकृष्ट कार्य करने वालों को समाज द्वारा सम्मानित किया जाता है।