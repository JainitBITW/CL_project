कास्मेटिक कांटैक्ट लैंस का काम आंख की दिखावट में बदलाव लाना होता है। ये लैंस दृष्टि में सुधार भी ला सकते हैं, लेकिन रंग या डिजाइन के कारण दृष्टि का कुछ धुंधलापन या अवरोध हो सकता है। यूएसए में फ़ूड एंड ड्रग एडमिनिसट्रेशन गैर-सुधारक कास्मेटिक लैंसों को अकसर सजावटी कांटैक्ट लैंसों की संज्ञा देता है। इस तरह के लैंस लगाने के समय हल्का क्षोभ उत्पन्न करते हैं, लेकिन आंखों के इसके आदी होने के बाद, भली प्रकार सहन किये जाते हैं। किसी भी कांटैक्ट लैंस की तरह, कास्मेटिक लैंसों से भी हल्की और गंभीर जटिलताओं का जोखम होता है, जिनमें आंखों का लाल हो जाना, क्षोभ और संक्रमण शामिल हैं। कास्मेटिक लैंस पहनने वाले सभी लोगों को अंधेपन की जटिलताओं से बचने के लिये आंख के विशेषज्ञ की निगरानी में रहना आवश्यक है।