इनका जन्म पैरिस में एक डॉक्टर के यहाँ हुआ था। इन्होंने पहले इतिहास और दर्शन का अध्ययन किया, फिर विज्ञान की ओर इनकी रुचि बढ़ी। सन् 1851 में अध्यापक हो गए और शोधकार्य करते रहे। सन् 1854 में इन्होंने डॉक्टरेट की उपाधि प्राप्त की। सन् 1859 में कार्बनिक रसायन के प्रोफेसर नियुक्त हुए और इसके छह वर्ष बाद कॉलेज ऑफ़ फ्रांस के अध्यक्ष भी हो गए। पैस्टर की मृत्यु के अनंतर ये ऐकैडमी ऑफ़ सायंसेज़ के स्थायी सचिव बने रहे।