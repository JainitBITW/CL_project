जब राजा को देव कालजयी ने इन घटनाओं के बारे में सूचना दी तो उन्हें पता चला कि उनका बेटा मरा नहीं है और उन्हें अपने जीवन के प्रति संभावित ख़तरों का भी एहसास हुआ। अतः उन्होंने तिलिस्म के महान ज्ञानी अपने वफ़ादार ज्योतिषी वेदाचार्य को आदेश दिया कि वे खज़ाने को ऐसे तिलिस्म में संरक्षित करें, जिसे केवल उनका बेटा तोड़ सके. वेदाचार्य ने देव कालजयी के सहयोग से तिलिस्म तैयार किया ताकि सुनिश्चित हो कि सिवाय राजा के बेटे के कोई उस तिलिस्म को तोड़ने में सक्षम न हो, अमर नागपाश भी नहीं. जब नागपाश को होश आया तो उसने महसूस किया कि वह खजाना खो चुका है। गुस्से में आकर उसने राजा और रानी की हत्या कर दी।