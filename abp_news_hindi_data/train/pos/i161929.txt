कई साल बीत गए और इलाज का परिणाम नज़र आने लगा, हालांकि अभी भी उसमें कोई जीवन-क्रिया नहीं थी, पर शिशु का रंग धीरे-धीरे हरे में बदलने लगा. राजा ने यह समाचार रानी को दिया और उन्होंने बच्चे को गोद लेने का निर्णय लिया क्योंकि उनकी अपनी कोई संतान नहीं थी। उनके निर्णय को दुष्ट तांत्रिक विषंधर ने सुन लिया जो द्वीप का शासक बनना चाहता था, लेकिन महात्मा कालदूत से डरता था। उसने गुप्त क्षेत्र पर हमला किया जहां शिशु को रखा गया था और उसको साथ लेकर भाग गया, लेकिन ईश्वर के प्रकोप से डर कर उस शिशु को न मारने का फ़ैसला लिया और उसे नदी की उन्हीं झाड़ियों में वापस रख दिया जहां पर वह मिला था। उसकी योजना विफल हुई क्योंकि जल्द ही रानी ने गर्भ धारण किया और एक बेटी को जन्म दिया, जिसका नाम विसर्पी रखा गया।