भारत में केन्द्र सरकार और लगभग सभी राज्य सरकारें रतनजोत की खेती के लिये प्र्त्साहन दे रहीं है। जहां तक भारत में जैट्रोफा की खेती का प्रश्न है, जो उसके लिए पर्याप्त आकार से ऐसी भूमि उपलब्ध है जिस पर खेती नहीं की जाती। ऐसी परती भूमि को अंट्रोफा खेती के अन्तर्गत लाकर कृषकों की अतिरिक्त आय के अवसर प्रदान किये जा सकते हैं। छत्तीसगढ़ राज्य में रतनजोत से तेल निकालने की प्रायोगिक योजना पर अच्छा काम हुआ है। मध्यप्रदेश में भी इस बारे में विचार चल रहा है। कुछ समय पूर्व सरकार ने चंबल के बीहड़ों में रतनजोत के बीजों के हवाई छिड़काव की योजना पर विचार किया है। वैसे भी मध्यप्रदेश से यत्र-तत्र-सर्वत्र बंजर और अनुपयुक्त भूमि में सहज रूप से रतनजोत पैदा हो रही है जिसे अनदेखा किया जा रहा है। मध्यप्रदेश में लाखों एकड़ में उजाड़ और आर्थिक रूप से अलाभकारी वनभूमि व्यर्थ पड़ी हुई है। यदि सरकार वनवासियों और आदिवासियों को इस भूमि पर रतनजोत उगाने की बुनियादी सुविधाएं उपलब्ध कराये तो इसके लाभकारी परिणाम मिल सकते हैं। मध्यप्रदेश में तो प्राकृतिक रूप से ही रतनजोत का विशाल भंडार मौजूद है। इसके दोहन से न केवल मध्य- प्रदेश सम्पन्न होगा वरन कई हाथों को काम मिलेगा।