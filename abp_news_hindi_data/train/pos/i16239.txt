आनंद कुमार ने काशी हिंदू विश्वविद्यालय से 1972 में समाजशास्त्र मे स्नातकोत्तर उत्तीर्ण किया। 1975 में जवाहरलाल नेहरू विश्वविद्यालय से समाजशास्त्र में ही एम. फिल. उपाधि अर्जित करने के पश्चात इन्होंने 1986 में शिकागो विश्वविद्यालय से पीएच. डी. की उपाधि अर्जित की। आनंद कुमार काशी हिंदू विश्वविद्यालय में 1979 से लेकर 1989 तक समाजशास्त्र के व्याख्याता रहे। 1990 से 1998 तक जवाहरलाल नेहरू विश्वविद्यालय में असोसिएट प्रोफेसर के पद पर अध्यापन के पश्चात 1998 से सेवानिवृत्ति तक प्रोफेसर के पद पर कार्यरत रहे। वे टफ्ट्स विश्वविद्यालय में फुलब्राइट विजिटिंग स्कॉलर के तौर पर जनवरी 2013 से मई 2013 तक कार्यरत रहे।