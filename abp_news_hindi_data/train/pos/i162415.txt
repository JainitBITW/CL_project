वाराणसी शहरी क्षेत्र की 2001 के अनुसार जनसंख्या 13,71,749 थी; और लिंग अनुपात 879 स्त्रियां प्रति 1000 पुरुष थी। वाराणसी नगर निगम के अधीनस्थ क्षेत्र की जनसंख्या 11,00,748 जिसका लिंग अनुपात 883 स्त्रियां प्रति 1000 पुरुष था। शहरी क्षेत्र में साक्षरता दर 77% और निगम क्षेत्र में 78% थी। निगम क्षेत्र के लगभग 1,38,000 लोग झुग्गी-झोंपड़ियों में रहते हैं। वर्ष 2004 की अपराध दर 128.5 प्रति 1 लाख थी; जो राज्य की दर 73.2 से अधिक है, किन्तु राष्ट्रीय अपराध दर 168.8 से कहीं कम है।