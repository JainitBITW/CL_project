जन्म के बाद जब तक बच्चे में विवेक नहीं आ जाता अर्थात्‌ 12 वर्ष की अवस्था तक विधि उसको संरक्षण प्रदान करती है। इसलिए यदि उसका पिता अथवा माता अथवा अभिभावक उसको किसी जगह छोड़ आता है तो उसे दंड मिलता है। यदि बच्चा इस प्रकार परित्याग किए जाने से मर जाता है तो अपराधी, जैसी भी स्थिति हो, हत्या अथवा अभियोज्य नरहत्या के लिए दंडनीय होता है । बच्चे के पालनपोषण का प्राथमिक उत्तरदायित्व माता-पिता पर होता है, जो उसको अस्तित्व में लाते हैं इसलिए यदि वे अपना यह कर्तव्य नहीं पालन करते तो आपराधिक विधि उनको दंड देती है।