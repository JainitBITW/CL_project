1998 के बाद से झू ने 20 से ज्यादा अंतर्राष्ट्रीय महिला एकल खिताब जीते हैं और कई बार शीर्ष वरीयता हासिल की है। 2001 आईबीएफ विश्व प्रतियोगिता में उन्हें रजत और 2003 की विश्व प्रतियोगिता में कांस्य पदक मिला। 2002 के एशियाई खेलों में उन्होंने गोंग रुईना को हराकर बैडमिंटन का महिला एकल का स्वर्ण पदक जीता। झू प्रतिष्ठित ऑल इंग्लैंड ओपेन बैडमिंटन प्रतियोगिता में तीन बार फाइनलिस्ट रह चुकी हैं और 2003 में यह खिताब जीत भी चुकी हैं।