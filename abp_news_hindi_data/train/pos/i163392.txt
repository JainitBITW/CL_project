हनटिंग्टन रोग के लक्षण सामान्यतः 35 और 44 वर्ष के बीच की आयु में प्रकट होने लगते हैं, लेकिन शैशव से लेकर किसी भी उम्र में हो सकते हैं। प्रारंभिक चरणों में, व्यक्तित्व, संज्ञानता और शारीरिक कौशल में सूक्ष्म परिवर्तन हो सकते है। आम तौर पर शारीरिक लक्षण पहले नज़र आते हैं, जबकि प्रारंभिक चरणों में संज्ञानात्मक और मनोविकार संबंधी लक्षण इतने प्रबल नहीं होते कि अलग से पहचाने जा सके. हनटिंग्टन रोग से ग्रस्त लगभग हर रोगी अंततः एकसमान शारीरिक लक्षणों को दर्शाता है, लेकिन इसकी शुरूआत, प्रगति और संज्ञानात्मक तथा मनोविकार संबंधी लक्षणों की मात्रा में व्यक्तियों के बीच काफ़ी भिन्नता रहती है।