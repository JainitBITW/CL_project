गरुड़ इंडोनेशिया एयरलाइन्स इंडोनेशिया की राष्ट्रीय विमान सेवा है। इसका नामकरण इंडोनेशिया के राष्ट्रीय प्रतीक में शामिल पवित्र पक्षी गरुड़ के नाम पर है और इसका मुख्य कार्यालय जकार्ता के निकट टाँगेरंग उपनगर में सोएकर्नो–हटता इंटरनॅशनल एयरपोर्ट पर है। अंतरराष्ट्रीय विमान सेवाओं की समीक्षा करने वाली फर्म स्काइ ट्रॅक्स की दिसंबर 2014 की रपट के अनुसार यह एक पाँच सितारा विमान सेवा है। 