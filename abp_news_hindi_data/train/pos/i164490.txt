BMI का बार बार उपयोग यह आकलन करने में मदद करता है कि एक व्यक्ति की ऊंचाई के लिए उसके शरीर का वजन सामान्य या वांछनीय से कितना विचलित हो रहा है।वजन का अधिक या कम होना, आंशिक रूप से, शरीर की वसा की मात्रा का निर्धारण करने में मदद कर सकता है, हालांकि अन्य कारक जैसे मांसपेशियों की उपस्थिति भी BMI को काफी प्रभावित करते हैं। .WHO के अनुसार BMI का मान 18.5 से कम होना कुपोषण, भोजन के विकार, या किसी अन्य स्वास्थ्य समस्या को इंगित करता है, जबकि BMI का मान 25 से अधिक होना यह बताता है कि व्यक्ति का वजन जरुरत से ज्यादा है, इसका मान 30 से अधिक होना ओबेसिटी को दर्शाता है। BMI के मान की ये रेंज केवल सांख्यिकीय श्रेणी के रूप में तब मान्य हैं जब इसे वयस्कों पर लागू किया जाता है और ये स्वास्थ्य के बारे में अनुमान नहीं लगा सकती हैं। 