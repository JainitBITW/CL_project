ग्वेन स्टेसी मिडटाउन हाई स्कूल की एक छात्रा है, जिसे एक मकड़ी ने काट लिया था, और वह स्पाइडर-वूमन बन गई। ग्वेन स्टेसी के रूप में वह अपनी सहेलियों, मैरी जेन वाटसन, बेट्टी ब्रैंट तथा ग्लोरी ग्रांट के साथ "मैरी जेन" नाम के एक बैंड में ड्रमर है। स्पाइडर-वूमन के रूप में उसका पहला सामना पीटर पार्कर से होता है, जो कुछ लोगों से अपना बदला निकलने के लिए अपने ऊपर एक केमिकल का प्रयोग कर लिज़र्ड बन जाता है। ग्वेन उसे पराजित कर छोड़ देती है, लेकिन केमिकल के प्रयोग के कारण पीटर की मृत्यु हो जाती है। ग्वेन के पिता, जॉर्ज स्टेसी, जो नई यॉर्क पुलिस डिपार्टमेंट में एक अधिकारी हैं, पीटर के हत्यारों की खोज में जुट जाते हैं। 