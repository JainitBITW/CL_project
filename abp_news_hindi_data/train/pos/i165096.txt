समीपस्थ क्षरण की पहचान करना सर्वाधिक कठिन होता है। अक्सर इस प्रकार के क्षरण की पहचान केवल देखकर या दंत अन्वेषक के द्वारा मानवीय रूप से नहीं की जा सकती. समीपस्थ क्षरण दो दांतों के संपर्क-स्थल के ठीक नीचे ग्रैव रूप से निर्मित होता है। इसके परिणामस्वरूप, शुरुआती चरण में ही समीपस्थ क्षरण की पहचान करने के लिये एक रेडियोग्राफ की आवश्यकता होती है। ब्लेक की वर्गीकरण प्रणाली में, पिछले दांतों पर उत्पन्न समीपस्थ क्षरण श्रेणी II के क्षरण कहलाते हैं। अगले दांतों पर होने वाले समीपस्थ क्षरण में यदि कृंतक छोर शामिल न हो, तो इसे श्रेणी III में रखा जाता है और यदि कृंतक छोर शामिल हो, तो इसे श्रेणी IV में रखते हैं।