दंत क्षरण का एक बहुत लंबा इतिहास है। दस लाख वर्षों से भी अधिक समय पूर्व ऑस्ट्रेलोपिथेकस जैसे मानव-पूर्वज दंत छिद्रों से ग्रसित रहे थे। क्षरण के विस्तार में सर्वाधिक वृद्धि को खान-पान में परिवर्तनों के साथ जोड़ा जाता रहा है।पुरातात्विक प्रमाण यह दर्शाते हैं कि दंत क्षय एक प्राचीन बीमारी है, जो प्रागैतिहासिक काल में भी मौजूद थी। नवपाषाण काल के दस लाख वर्ष पुराने कपाल का तिथि-निर्धारण क्षरण के चिह्न प्रदर्शित करता है, हालांकि पूर्व-पाषाण युग व मध्य-पाषाण युग के कपाल इसका अपवाद हैं। नव-पाषाण काल में क्षरण के बढ़े हुए मामलों का कारण पौधों से प्राप्त भोजन, जो कार्बोहाइड्रेट युक्त होता है, की बढ़ी हुई खपत को दिया जा सकता है। यह भी माना जाता है कि दक्षिण एशिया में चावल की खेती की शुरुआत के कारण भी क्षरण के मामलों में वृद्धि हुई। 