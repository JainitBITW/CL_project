संग्रह की अधिकांश कहानियों के केन्द्र में आदिवासी महिलाएं हैं। आदिवासी समाज और उनका जीवन संघर्ष है। परंपराएं हैं और कहन आदिवासी शब्दावलियों व मुहावरों से लैस है। इस संग्रह की कहानियों में लेखिका ने अभिव्यक्ति की जिस शैली का प्रयोग किया है, उसका एक अलग अंदाज और मजा है। हिंदी में लिखे जाने के बावजूद संग्रह की कहानियों में अलग किस्म की ‘आदिवासी हिंदी’ है जिसका भाव और सौंदर्यबोध मुख्यधारा के हिंदी साहित्य से बिल्कुल जुदा है। इसीलिए चर्चित उपन्यासकार रणेन्द्र कहते हैं, ‘आदिवासी पात्रों के संवाद, खास अन्दाजे बयां, कहन की खूबसूरती देखनी हो तो रोज केरकेट्टा के संग्रह ‘पगहा जोरी-जोरी रे घाटो‘ की कहानियों को पढ़ना चाहिए।’ 