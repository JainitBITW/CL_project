जीववैज्ञानिकों को धानीप्राणियों की 334 जातियाँ ज्ञात हैं जिनमें से लगभग 70% ऑस्ट्रेलिया, नया गिनी और उनके आसपास के द्वीपों में मिलती हैं। शेष 100 जातियाँ मुख्यतः दक्षिण अमेरिका में मिलती हैं हालांकि 13 मध्य अमेरिका में और एक उत्तर अमेरिका में भी मिलती है। यह बात भी ध्यान देने योग्य है कि अनुवांशिक और जीववैज्ञानिक दृष्टि से 'धानीप्राणी' की श्रेणी में आने वाले सभी जानवरों में धानी नहीं होती।