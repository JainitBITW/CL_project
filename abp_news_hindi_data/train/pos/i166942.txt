आनन तंत्रिका, कपालीय तंत्रिकाओं के बारह युग्मों में से सातवीं युग्मित तंत्रिका है। यह वेरोलसेतु और मज्जा के बीच, मस्तिष्क स्तंभ से उभरती है और चेहरे पर विभिन्न भावों को प्रदर्शित करने वाली मांसपेशियों को नियंत्रित करती है, साथ ही यह मौखिक गुहा और जिह्वा के अग्रवर्ती दो तिहाई भाग से स्वाद की उत्तेजना के संवहन का कार्य भी करती है। यह सिर और गर्दन की कई गंडिकाओं को गंडिकापूर्व परानुकंपी तंतु की आपूर्ति भी करती है।