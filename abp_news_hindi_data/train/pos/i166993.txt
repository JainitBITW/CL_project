हिण्डौन में इस बात के निश्चित प्रमाण है कि राणा सांगा तथा रणथम्भौर के शासक हम्मीर के समय में हिण्डौन भी एक राजा की राजधानी थी। यहाँ भी एक किला था जिसे गढ के नाम से जाना जाता था। इसमें एक कचहरी थी, एक महल था, उसके चारों ओर मिट्टी की ऊंची दीवार थी और उसके चारों ओर गहरी खाई। सब कुछ खत्म हो गया और अब किले के स्थान पर मोहन नगर बस गया जो कि हिण्डौन की सबसे बड़ी काँलोनी है। मोहन नगर को ही पहले मोहनगढ़ व वारादरी देवी किला के नाम से जाना जाता था। कचहरी आज भी मौजूद है।