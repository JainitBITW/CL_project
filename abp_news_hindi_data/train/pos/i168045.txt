जुरासिक पार्क स्टीवन स्पीलबर्ग द्वारा निर्देशित 1993 की एक काल्पनिक विज्ञान फिल्म है जो माइकल क्रिच्टन के इसी नाम के उपन्यास पर आधारित है। फिल्म इस्ला नब्लर द्वीप पर केन्द्रित है जहाँ वैज्ञानिकों ने क्लोन किये गए डायनासोरों का एक मनोरंजन पार्क तैयार किया है। जॉन हैमंड सैम नील, जेफ़ गोल्डब्लम और लॉरा डर्न द्वारा अभिनीत वैज्ञानिकों के एक समूह को पार्क की यात्रा के लिए आमंत्रित करते हैं। तोड़फोड़ के कारण डायनासोर बेकाबू हो जाते हैं और तकनीशियन एवं आगंतुक द्वीप से भागने की कोशिश करते हैं।