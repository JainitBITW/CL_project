हरिपुर ज़िला प्राचीन गंधार संस्कृति के ठीक केंद्र में स्थित है। जब सिकंदर महान ने भारत पर हमला बोला तो तक्षशील-समेत इस पूरे इलाक़े को 'पूर्वी गंधार' बुलाया जाता था और इसकी सरहदें पूर्व में कश्मीर तक पहुँचती थीं। बहुत से इतिहासकारों का मानना है कि वेदों के कई मन्त्रों कि रचना इसी क्षेत्र में सिन्धु नदी के किनारे की गई थी। मौर्य साम्राज्य के ज़माने में जब बिन्दुसार सम्राट थे तो उनके आगे जाकर जग-प्रसिद्द होने वाला पुत्र अशोक महान इस क्षेत्र का राज्यपाल था। तिब्बती बौद्ध-कथाओं के अनुसार अशोक की आगे जाकर मृत्यु भी इसी इलाक़े में हुई।