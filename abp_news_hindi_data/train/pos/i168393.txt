वर्तमान तथा भविष्य में आवश्यक सीमेंट के लिये भारत में मूल कच्चा माल पर्याप्त मात्रा में पाए जाते हैं। आजकल सीमेंट चूना पत्थर तथा मृत्तिका, अथवा शेल के अत्यंत सूक्ष्म पिसे हुए मिश्रण द्वारा, जिसमें दोनों अवयवों का अनुपात सदैव समान रखा जाता है, निर्मित होता है। मिश्रित पदार्थ, जो पंकक के रूप में होता है, प्रारंभिक द्रवण तक, इस्पात के 8-10 फुट व्यास की लंबी, रंभ के आकार की भट्ठियों में तप्त किया जाता है। इन भट्ठियों में भीतर की ओर उष्मारोधी पदार्थों की ईटें लगी होती है तथा भट्ठियाँ स्वयं ही एक ओर को थोड़ी झुकी रहती हैं, जिससे मिश्रण धीरे धीरे सर्वाधिक संतप्त भाग की ओर बढ़े। इस संतप्त भाग को नियमित रूप से तप्त करने के लिए चूर्णित कोयला तथा निस्तप्त पदार्थों से निकलने वाली गैसों के जलने से उत्पन्न उष्मा का उपयोग किया जाता है। इस प्रकार तप्त मिश्रण को जिप्सम के चूर्ण की उपयुक्त मात्रा के साथ मिलाकर ‘बाल एवं ट ्यूब चक्की’ में अवकृत किया जाता है। सूक्ष्म चूर्ण के रूप में इसी को ‘सीमेंट’ कहते हैं।