मद्रास के कोयंबूटर तथा मैसूर के चितालद्रुग और मैसूर जिलों में भूरे श्वेत वर्ण का संगमरमर मिलता है। कुछ निक्षेप सेलम, मदुराई तिरुनेलवेली जिलों में भी हैं। मध्य प्रदेश के जबलपुर, बेतूल और छिदवाड़ा तथा महाराष्ट्र के नागपुर तथा सिवनी जिलों में भी संगमरमर के उपयोगी निक्षेप प्राप्त हुए है। बड़ौदा से सुंदर हरा, गुलाबी तथा श्वेत, रीवाकंठ से काला, आंध्र में कुर्नूल जिले से पीत-हरा तथा पीला एवं कृष्णा तथा गुंटूर जिलों की नारंगी विरचनाओं से लेकर पीत-समुद्रीहरा आदि वर्णों तक के संगमरमर मिले हैं।