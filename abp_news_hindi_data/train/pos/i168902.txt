अप-टाइप क्वार्क का विद्युत आवेश +2/3 और डाउन-टाइप क्वार्क का -1/3 होता है। इनके प्रतिकण का आवेश विपरीत क्रमश: -2/3 और +1/3 होता है। क्वार्क के संयोजन से बनने वाले कणो का विद्युत आवेश, उसमें पाये जाने वाले क्वार्को के कुल विद्युत आवेशो के योग के बराबर होता है। जैसे:- प्रोटान का विद्युत आवेश, दो अप-क्वार्क और एक डाउन-क्वार्क् के विद्युत आवेशो के कुल योग के बराबर अर्थात 1 होता है। इसी तरह न्युट्रान का विद्युत आवेश शून्य होता है।