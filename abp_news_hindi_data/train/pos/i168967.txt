‘पाञ्चजन्य‘ के लेखक वर्ग में डॉ॰ सम्पूर्णानन्द, राजर्षि पुरुषोत्तम दास टण्डन, डॉ॰ राममनोहर लोहिया, आचार्य हजारी प्रसाद द्विवेदी, अमृतलाल नागर, महादेवी वर्मा, किशोरी दास वाजपेयी, कृष्णचन्द प्रकाश मेढ़े जैसे मूर्धन्य विचारकों राजनेताओं तथा साहित्यकारों का योगदान रहा हैं। इनके अतिरिक्त ‘पाञ्चजन्य‘ ने विभिन्न राजनैतिक दलों के शिखर नेताओं के साक्षात्कार प्रकाशित करके राष्ट्रीय समस्याओं पर बहस चलाने की सार्थक कोशिश की है। ऐसे नेताओं में मोरारजी देसाई, चौधरी चरण सिंह, चन्द्रशेखर, मुलायम सिंह यादव, शरद पवार, शरद यादव, ए0 बी0 वर्धन, एम0 फारूखी, मौलाना वहीदुदीन खान आदि के नाम गिनाए जा सकते है। इस समय भी जगमोहन, अरुण शौरी व जे0एन0 दीक्षित जैसे विचारक ‘पाञ्चजन्य‘ के नियमित लेखक हैं।