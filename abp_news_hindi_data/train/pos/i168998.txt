यह वाइरस की परिभाषा डाउनलोड करने के लिए माइक्रोसॉफ्ट अपडेट पर निर्भर रहता है और दिन में तीन अपडेट होता है। उपयोगकर्ता चाहें तो उसे माइक्रोसॉफ्ट के वेबसाइट से सीधे भी अपडेट कर सकते हैं। 30 सितम्बर 2011 को एक गलत परिभाषा वाला अपडेट आया था, जो गूगल क्रोम को मालवेयर के रूप में चिन्हित करने लगा। इस समस्या को मात्र तीन घंटों के भीतर ही ठीक कर दिया गया। यह सॉफ्टवेयर मूल रूप से विंडोज एक्सपी, विस्टा और 7 में चलता था, लेकिन संस्करण 4.5 के बाद से ये एक्सपी में चलना बंद हो गया और माइक्रोसॉफ्ट ने 14 जुलाई 2015 से इसके लिए अपडेट देना ही बंद कर दिया।