1956 में पैरासिटामाल और 1969 में इबुप्रोफेंन के बाजार में आने के बाद एस्पिरिन की लोकप्रियता घटने लगी। 1960 और 1970 के दशकों में जॉन वेन और अन्य ने एस्पिरिन के प्रभावों की आधारभूत प्रक्रिया की खोज की, जबकि नैदानिक खोजों और अन्य अध्ययनों से एस्पिरिन के थक्का-विरोधी प्रभाव का पता चला जिससे थक्के वाले रोगों के जोखम को कम किया जा सकता है। बीसवीं सदी के अंतिम दशकों में एस्पिरिन की बिक्री हृदयाघात और मस्तिष्काघात की रोकथाम के लिये उसके व्यापक प्रयोग के कारण फिर से काफी बढ़ गई।