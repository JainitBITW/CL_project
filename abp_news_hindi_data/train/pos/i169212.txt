कम मात्रा में दीर्घकालिक एस्पिरिन का प्रयोग प्लेटलेटों में थ्रामबाक्सेन ए2 के उत्पादन को अपरिवर्तनीय रूप से रोक देता है, जिससे प्लेटलेटों की जमावट पर अवरोधक प्रभाव होता है। एस्पिरिन का यह स्कंदन विरोधी गुण उसे हृदयाघात की घटनाओं को कम करने में उपयोगी बनाता है। प्रतिदिन 40 मिग्रा एस्पिरिन, प्रास्टाग्लैंडिन I2 के संश्लेषण को प्रभावित किये बिना, अधिकतम थ्राम्बाक्सेन ए2 की उत्पत्ति के एक बड़े अनुपात को अवरूद्ध कर सकती है। लेकिन इससे अधिक अवरोध के लिये एस्पिरिन की अधिक मात्रा की आवश्यकता होती है।