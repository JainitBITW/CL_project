पॉस्सम चार पाँव पर चलने वाले और अधिकतर वृक्षों पर रहने वाले प्राणी हैं। इनकी दुमें लम्बी और मोटी होती हैं। इनकी सबसे छोटी जाति 'नन्हा पिग्मी पॉस्सम' केवल 7 सेमी लम्बा और 10 ग्राम से भी कम वज़न वाला होता है। इसके विपरीत इनकी सबसे बड़ी जाति 'भालू कुसकुस' 7 किलो से भी ज़्यादा भार रख सकता है। पॉस्सम रात को सक्रीय होते हैं और शाकाहारी या सर्वाहारी होते हैं। कुछ पॉस्सम बहुत ही विशेष ख़ुराक रखते हैं। उदाहरण के लिए 'पहाड़ी पिग्मी पॉस्सम' केवल कीट खाता है जबकि 'शहदी पॉस्सम' शहद पर गुज़ारा करता है।