लेविस डोमिनिक स्वामी कन्नू पिळ्ळै का जन्म स्वतंत्रता-पूर्व मद्रास प्रैज़िडन्सी में 11 फरवरी 1865 ई0 को हुआ था। एक गरीब ईसाई परिवार में जन्म लेने के बावजूद उन्होंने ऊँची शिक्षा प्राप्त की। उनकी आरंभिक तथा उच्च शिक्षा मद्रास में ही हुई। एलएलबी की डिग्री उन्होंने लंदन से प्राप्त की। उन्हें मद्रास विश्वविद्यालय का फेलो भी बनाया गया था। उन्होंने मद्रास विधान परिषद के सभापति पद को भी सुशोभित किया था। 10 सितंबर 1925 ई0 को रोयापुरम में अपने घर में ही उनका निधन हुआ।