आधुनिक 'फादर्स डे' की शुरुआत क्रेस्टन, वाशिंगटन में जन्मी सोनोरा स्मार्ट डोड ने की थी तथा उन्हीं की प्रेरणा से यह स्थापित हुआ। उनके पिता, सिविल युद्ध के सेवानिवृत्त विलियम जैक्सन स्मार्ट ने अकेले स्पोकाने, वाशिंगटन में अपने 6 बच्चों की परवरिश की थी। वह एन्ना जार्विस के 'मदर्स डे' की स्थापना के प्रयासों से प्रेरित हुई थी। हालांकि उन्होंने शुरू में अपने पिता के जन्म दिन 5 जून का सुझाव दिया था, किंतु वह आयोजकों को व्यवस्था करने के लिये पर्याप्त समय नहीं दे सकी इसलिये उत्सव को जून के तीसरे रविवार तक खिसका दिया गया। पहली बार, 'फादर्स डे' 19 जून 1910 को स्पोकाने, वाशिंगटन के स्पोकाने वायएमसीए में मनाया गया।