'फादर्स डे' का पहला आधुनिक उत्सव 5 जुलाई 1908 को फेयरमोंट, पश्चिम वर्जीनिया में विलियम्स मेमोरियल मेथोडिस्ट एपिस्कोपल चर्च दक्षिण में आयोजित किया गया था। पास में मोनोंगाह में दिसम्बर 1907 में हुई मोनोंगाह खान दुर्घटना में 361 पुरुष मारे गये थे जिन में से 250 पिता थे। उनके पीछे हजारों बच्चे अनाथ हो गये थे। क्लेटन उन्हीं का शोक मना रहे थे। क्लेटन ने अपने पादरी रॉबर्ट थॉमस वेब को सुझाव दिया कि उन सभी पिताओं का सम्मान होना चाहिये. ग्रेस गोल्डन क्लेटन ने अपने पिता मेथोडिस्ट पादरी फ्लेचर गोल्डन के जन्म दिन के नजदीक वाले रविवार को चुना. 