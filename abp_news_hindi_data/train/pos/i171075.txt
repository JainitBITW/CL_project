इसके बाद मोनाश विश्वविद्यालय की टीम को 1981 में 14 गर्भाधानों में सफलता मिली जिनमें से नौ शिशु जन्म हुए. नॉरफ़ॉक, वर्जीनिया के ईस्टर्न वर्जीनिया मेडिकल स्कूल की जोन्स टीम ने एक फ़ॉलिकल-उद्दीपक हार्मोन का उपयोग करके उद्दीपन चक्रों में और सुधार किया। बाद में इसे कंट्रोल्ड ओवेरियन हाइपरस्टीम्यूलेशन ) के नाम से जाना गया। इस उपचार में विकास का एक और सोपान था गोनैडोट्रॉफ़ि‍न-स्रावक हार्मोन एगॉनिस्ट ) का उपयोग, जिससे समय पूर्व डिम्बोत्सर्जन की रोकथाम करके निगरानी की आवश्यकता घट गई। और हाल ही में गोनैडोट्रॉफ़ि‍न-स्रावक हार्मोन एंटागॉनिस्ट ) का उपयोग किया गया, जो कि यही कार्य करते हैं। इसके अतिरिक्त गभ्रनिरोधकों गोलियों के उपयोग से आईवीएफ़ चक्रों को निर्धारित करना संभव हो सका हे, जिससे यह उपचार कर्मियों और रोगियों दोनों के लिए अधिक सुविधाजनक हो गया है।