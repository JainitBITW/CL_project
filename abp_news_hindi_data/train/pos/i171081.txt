यद्यपि रजोनिवृत्ति भविष्य में गर्भ धारण करने के मार्ग में एक प्राकृतिक रुकावट है, लेकिन आईवीएफ़ की मदद से पचास व साठ वर्ष की महिलाएं भी गर्भवती हो चुकी हैं। जिन महिलाओं के गर्भाशय उचित रूप से तैयार हैं, वे किसी डिम्ब दाता के डिम्ब से निर्मित भ्रूण प्राप्त करती हैं। इसलिए, हालांकि इन महिलाओं का शिशु के साथ कोई आनुवांशिक संबंध नहीं होता, लेकिन फिर भी गर्भावस्था और शिशु जन्म के माध्यम से इनका एक भावनात्मक रिश्ता तो होता ही है। कई मामलों में शिशु का आनुवांशिक पिता ही महिला का संगी होता है। रजोनिवृत्ति के बाद भी गर्भाशय गर्भधारण करने के लिए पूरी तरह सक्षम होता है।