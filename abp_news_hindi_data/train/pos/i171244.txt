पर्वतीय प्रदेशों में रेलमार्गों में अधिक से अधिक तीन प्रतिशत ढाल रखी जा सकती है, परंतु रज्जुमार्ग 40 प्रतिशत ढाल तक पर काम कर सकता है। यदि किसी पर्वतीय प्रदेश में दो बिंदुओं के तलों का अंतर 2,640 फुट है और वे एक दूसरे से दो मील पर हैं तो दो मील के ही रज्जुमार्ग से काम चल जाएगा; परंतु 2 प्रतिशत की ढाल के रेलमार्ग की लंबाई 20 मील रखनी पड़ेगी। फिर, रेल के लिए मार्ग के बीहड़ नालों को पार करने और स्थान-स्थान पर पुल, तटबंध तथा पुश्तवान बनाने की कठिनाइयाँ भी अत्यधिक हो सकती हैं।