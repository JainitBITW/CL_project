सन् 1537 में इन्होंने ईरानी चिकित्सक रेज़ीज़ के एक ग्रंथ का संपादन किया और तब वेनिस के पैडुआ विश्वविद्यालय से एम.डी. की उपाधि प्राप्त की। यहीं ये शल्यचिकित्सा तथा शारीरविज्ञान के आचार्य नियुक्त हुए। सन् 1538 में इन्होंने कुछ सुधार कर, किंतु गैलेन की विचार-पद्धति पर आधारित, छह शारीर-विज्ञान-सारणियों का प्रकाशन किया। सन् 1539 में इन्होंने रक्तमोक्षण पर एक लेख लिखा तथा सन् 1541 में गैलेन के तीन ग्रंथों का संपादन किया। सन् 1543 में इनका 'फैब्रिका' ग्रंथ एपिटोम के साथ प्रकाशित हुआ। बाद में ये सम्राट चार्ल्स पाँचवें तथा उनके उत्तराधिकारी फिलिप दूसरे के चिकित्सक के पद पर रहे।