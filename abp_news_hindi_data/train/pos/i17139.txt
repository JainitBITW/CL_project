इस मेले में तंबू भी लगते है। कई लोग यहां तंबू में रहकर ग्रामीण जीवन का आनंद उठाते हैं। आमतौर पर घटामाली का यह जंगल शांत रहता है। कभी कभी दिन में जंगली कौए महोका के बोलने की आवाज गूंजती रहती है। इस चुप्पी को कार्तिक पूर्णिमा तोड़ती है। इस दौरान गाय के गले में बंधी घंटी, बैलगाड़ी खींचने वाले बैलों के पैरों से बंजते घुंघरू, पहाड़ के पत्थरों को चुनौती देती मोटर बाइक की घरघराती आवाज और मेले में सामान बेचने का प्रयास करते दुकानदारों की चिल्लपों जंगल की इस शांती को बेधकर यहां जीवन का रस घोल देती है।