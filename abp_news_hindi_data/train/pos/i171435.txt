बॉण्ड का 007 अंक अंग्रेज़ जासूस और बहुज्ञ जॉन डी से मिला, जो एलिज़ाबेथ प्रथम को अपने पत्र 00 और एक खिंचे हुए 7 से हस्ताक्षरित कर के भेजते थे, जिसका अर्थ होता था कि वे पत्र सिर्फ़ एलिज़ाबेथ प्रथम के पढ़ने के लिए हैं। यह अंक फ़्लेमिंग ने प्रथम विश्वयुद्ध के दौरान ब्रिटिश नेवल इंटेलिजन्स की एक प्रमुख उपलब्धी, जर्मन राजनयिक कोड तोड़े जाने के संदर्भ में भी प्रयोग किया है। 0075 कोड वाला एक जर्मन दस्तावेज़, ज़िमरमैन टेलिग्राम, जिसे अंग्रेज़ों ने सुलझा कर पढ़ लिया था, अमेरिका के युद्ध में शामिल होने के मुख्य कारणों में से था।