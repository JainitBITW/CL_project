ब्लैक ने इस बात का खंड़न किया है और उनके अनुसार बॉण्ड कोई वहशी जानवर नहीं है जो बिना सोचे समझे किसी की हत्या करता है। फ़्रॉम रशिया, विद लव में बॉण्ड कर्मी बे को एक बल्जेरियाई हत्यारे को मारता देख यह सोचता है कि उसने कभी किसी को इतनी बेरहमी से नहीं मारा। लिविंग डेलाइट्स में बॉण्ड जान-बुझ कर एक स्नाइपर को बक्श देता है जब उसे पता चलता है कि वह एक ख़ुबसुरत महिला सेलो वादक है। गोल्डफ़िंगर की शुरूआत में बॉण्ड अपने अनुभवों पर विचार करता है जब उसने एक मेक्सिकन हत्यारे को मारा था।