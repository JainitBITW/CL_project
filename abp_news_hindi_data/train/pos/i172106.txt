थॉमसन को 1906 में नोबल पुरस्कार से सम्मानित किया गया, "गैसों से होकर विद्युत प्रवाह के प्रयोगात्मक परीक्षणों और संबंधित सैद्धान्तिक कार्यों की उच्च गुणवत्ता को देखते हुए"। इन्हें 1908 में नाइटहुड प्राप्त हुई, 1912 में ऑर्डर ऑफ मेरिट में नियुक्ति मिली और 1914 में इन्होने "परमाणविक सिद्धान्त" पर ऑक्सफोर्ड में रोमान्सेस अभिभाषण दिया।1918 में ये कैम्ब्रिज में मास्टर ऑफ ट्रिनिटी कॉलेज बनाये गए और जीवनपर्यन्त इस पद पर रहे। जोसेफ़ जॉन थॉमसन का देहान्त 30 अगस्त 1940 को हुआ; इनकी अस्थियाँ वेस्टमिन्स्टर ऍबे में, सर आइजक न्यूटन और थॉमसन के अपने शिष्य अर्न्स्ट रदरफ़ोर्ड की कब्रों के पास दफनाई गयी हैं।