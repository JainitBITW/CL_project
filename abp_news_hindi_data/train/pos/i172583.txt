शिल्प संग्रहालय के अन्दर एक म्यूज़ियम शॉप भी है जहाँ पर हस्तशिल्प व हथकरघा से सम्बंधित शिल्पकारों द्वारा निर्मित कलाकृतियाँ व पुस्तकें आदि खरीदी जा सकती हैं। यहां की म्युजियम शॉप में विभिन्न प्रकार के हस्तशिल्प व हथकरधा से सम्बंधित कलाकृतियाँ है, जो मुख्यत: पीतल, मिट्टी, लोहा, लकड़ी, पत्थर इत्यादि से निर्मित होती हैं, तथा विभिन्न प्रकार के रेशम और सूती धागों से बने वस्त्र भी यहाँ उपलब्ध हैं। इसका प्रबंधन हस्तशिल्प एवं हथकरघा निर्यात कौंसिल द्वारा किया जाता है। 