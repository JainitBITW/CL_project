अम्ल उन पदार्थों को कहते हैं जो पानी में घुलने पर खट्टे स्वाद के होते हैं, हल्दी से बनी रोली को पीला कर देते हैं,तथा इनका जलीय विलयन नीले लिटमस पेपर को लाल करता है। अधिकांश धातुओं पर अभिक्रिया करके हाइड्रोजन गैस उत्पन्न करते हैं, और क्षारक को उदासीन कर देते हैं। मोटे हिसाब से क्षारक उन पदार्थों को कहते हैं जिनका विलयन चिकना-चिकना सा लगता है, स्वाद कडवा होता है, हल्दी को लाल कर देते हैं और अम्लों को उदासीन करते हैं। उदासीन करने का अर्थ है ऐसे पदार्थ का बनाना जिसमें न अम्ल के गुण होते हैं, न क्षारक के।