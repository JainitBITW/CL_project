उठान और पाट का अनुपात, जहाँ तक संभव हो, अधिक रखना चाहिए। यह अनुपात 1/5 से कम होने पर उष्मीय एवं संकुचन प्रभाव बढ़ जाते हैं और भार के कारण नमनघूर्ण और ठेल भी बढ़ते हैं। अत: 1/10 न्यूनतम सीमा माननी चाहिए। मितव्ययिता के ध्यान से उत्तम अनुपात 1/5 से 1/3 तक है। यदि अनुपात 1/2 और 1/4 के मध्य हो डाट-छल्ले और पीलपायों में सामग्री न्यूनतम लगती है, क्योंकि गोल डाटों से पीलपायों पर बिल्कुल ठेल नहीं पहुँचती और अंडाकार डाट से बहुत कम पहुँचती है। परवलयिक अथवा बादामी डाट, अंडाकार या तीन केंद्रीय डाट से, अच्छी रहती है और देखने में भी भली लगती है। दर का पाट उसकी कुल ऊँचाई से अधिक हो तो अच्छा है, नहीं तो पीलपायों, पायों और बाजू दीवारों में सामग्री अधिक लगेगी।