सत्यव्रत समाश्रमी का कहना है कि जैमिनि निरुक्तकार यास्क के पूर्ववर्ती हैं। यास्क पाणिनि के पूर्ववर्ती हैं। सामाश्रमी ने यास्क को ईसा से पूर्व 19वीं सदी में माना है। ब्रह्मसूत्र में वेदव्यास ने जैमिनि का 11 बार उल्लेख किया है आश्वलायन गृह्मसूत्र में भी जैमिनि का "आचार्य" नाम से उल्लेख किया गया है 1.1.5 : 5.2.19 : 6.1.8 : 10.8.44 : 11.1.64)। महाभारत का "अश्वमेधपर्व" तो जैमिनि के ही नाम से प्रसिद्ध है। इसी प्रकार जैमिनि ने अपने पूर्वमीमांसासूत्र में पाँच बार बादरायण के मत का, उनका नाम लेकर, उल्लेख किया है।