विल्क्स धरती पूर्वी अंटार्कटिका एक बड़ा भूभाग है, जिसका अनुमानित क्षेत्रफल 26 लाख वर्ग किलोमीटर है। तुलना के लिये भारत का क्षेत्रफल लगभग 32 लाख वर्ग किमी है। विल्क्स धरती क्षेत्र तट से दक्षिणी ध्रुव तक जाता है और क़रीब पूरा-का-पूरा हिमचादर से ढका हुआ है। इसके पश्चिम में रानी मेरी धरती है और पूर्व में आदेली धरती है। ऑस्ट्रेलिया यहाँ पर अपनी सम्प्रभुता बताता है, लेकिन न तो उसे विश्व के अन्य देश स्वीकारते हैं और न ही इसे अंटार्कटिक संधि में मान्यता दी गई है।