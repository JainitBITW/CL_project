सीओपीडी में सांस को भीतर लेने से अधिक समय उसे बाहर फेंकने में लग सकता है। सीने में कसाव हो सकता है लेकिन यह आम नहीं है और किसी अन्य समस्या का कारण भी हो सकता है। बाधित वायु-प्रवाह वाले लोगों में स्टेथेस्कोप से सीने की जांच करते समय खरखराहट या वायु प्रवेश के साथ घटती हुई आवाज़ सुनाई देती है। बैरल छाती/ढ़ोल वक्ष सीओपीडी का चारित्रिक चिह्न है, लेकिन यह तुलनात्मक रूप से उतना आम नहीं हैं। इस रोग के बदतर होने पर घुटने पर झुककर खड़े होने वाली स्थिति पैदा हो सकती है।