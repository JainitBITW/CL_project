वाॅकर और स्टेन्ज़ अपने साथ लाए तकनीशियन स्किप टायलर के जरीए सुरक्षा सिस्टम को भेद लेते है, मगर साॅव्यर की गैरमौजुदगी से वे लोग आणविक मिसाइलों को लांच करने की स्थिति में नहीं हैं। तो उन्हें ढूंढने के लिए वह लोग बंधक बनाए गए कमाण्ड चेन से जुड़े लोगों और रक्षा सचिव को बारी-बारी से मार डालते हैं। कार्ल किलिक, उन मेर्सेनैरियों की विडियो रिकॉर्डिंग करती एमिली को धर लेता है और बंधक बनाता है। केल और साॅव्यर किसी तरह कमाण्ड स्ट्रक्चर से संपर्क साधते हैं, जिससे वह लोग केल से राष्ट्रपति को भूमिगत सुरंगों से सुरक्षित निकालने कहते हैं। वहीं एमिली द्वारा पोस्ट की गई विडियो से कमाण्ड स्ट्रक्चर उन मेर्सेनैरियों को पहचान लेती है, जिससे मालूम हो जाता है कि वह लोग विभिन्न सरकारी संगठनों में काम कर चुके हैं या असामाजिक गुटों के सदस्य रहें हैं। वहीं उनको वाॅकर के ट्यूमर ग्रस्त होने की जानकारी मालूम होती है, तथा ऐसी संभावनाएँ हैं कि वह इस आत्मघाती अभियान में शामिल है और वह कोई बेहद खतरनाक योजना बना रहा है।केल और साॅव्यर को जल्द ही सुरंग की गेट पर विस्फोटक बंधे हुए मिलते है और मजबूरन उन्हें प्रेसीडेंट लिमोज़ीन के साथ भागना पड़ता है। स्टेंज़ उनको व्हाइट हाउस प्रांगण में साथ-साथ पीछा करते हैं, तो केल और साॅव्यर अपनी कार को व्हाइट हाउस पूल पर कूदा डालते है जहाँ पहले किलिक द्वारा एमिली पर बंदूक ताने जाने पर केल विचलित होता है। फिर एक गोलीबारी के नतीजे में एक खतरनाक विस्फोट होता है जिसमें वह लोग साॅव्यर तथा केल को मृत समझ लेते हैं। तत्पश्चात उपराष्ट्रपति हैमाॅन्ड को बतौर संयुक्त राष्ट्र के 47वें राष्ट्रपति की शपथ दिलाई जाती है। 