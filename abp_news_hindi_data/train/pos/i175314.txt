यह प्राय: दो अथवा दो से अधिक भिन्न-भिन्न वर्गों और जातियों के जीवों में चलता है। नेवले और साँप के बीच, साँप और मेढक के बीच, कुत्ते और बिल्ली के बीच अथवा बिल्ली और चूहे के बीच के संघर्ष इसके उदाहरण हैं। इसमें एक जीव तो अपने शत्रुओं से हमेशा अपनी रक्षा की चेष्टा में रहता है और दूसरा सर्वदा अपने शिकार की टोह में लगा रहता है। अत: यह संघर्ष शिकार और शिकारी का आपस का संघर्ष कहा जा सकता है। शिकारी और शिकार में लुकाछिपी का खेल बराबर चलता रहता है। एक बचने के प्रयास में रहता है तो दूसरा उसकी खोज में रहता है।