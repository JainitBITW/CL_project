जीएनआरएच वृद्धि का कारण अज्ञात है। जीएनआरएच वृद्धि का कारण लेप्टिन हो सकता है। हाइपोथेलेमस  में लेप्टिन के रिसेप्टर पाए जाते हैं जो जीएनआरएच बनाते हैं। जिन व्यक्तियों में लेप्टिन की कमी होती है, उनमे युवावस्था आरंभ नहीं हो पाती. युवावस्था की शुरुआत के साथ लेप्टिन का स्तर बढ़ता है और युवावस्था के पूरा होने के पश्चात् वयस्कता स्तरों तक गिर जाता है। जीएनआरएच में वृद्धि आनुवांशिकी के कारण भी हो सकती है। एक अध्ययन से पता चला कि न्यूरोकिनिन बी तथा न्यूरोकिनिन बी रिसेप्टर युक्त जीनों में परिवर्तन युवावस्था के समय में परिवर्तन ला सकता है। शोधकर्ताओं की धारणा है कि किसपेप्टिन, जीएनआरएच को उत्पन्न करने के लिए प्रत्यक्ष तौर पर तथा एलएच और एफएसएच को उत्पन्न करने के लिए, अप्रत्यक्ष तौर पर जिम्मेदार एक यौगिक के स्राव को नियंत्रित करने में न्यूरोकिनिन बी महत्त्वपूर्ण भूमिका निभाता है