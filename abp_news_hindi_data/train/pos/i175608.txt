क़ाज़ाख़स्तान का कैस्पियन सागर के साथ लगने वाले तट का अधिकाँश हिस्सा मान्गीस्त​ऊ प्रांत में आता है और इस प्रांत की राजधानी भी उसी सागर पर एक बंदरगाह है। इस राज्य में रेगिस्तान, पहाड़, पठार और कैस्पियन के साथ लगा मैदानी इलाक़ा सभी शामिल हैं। उस्त-उर्त पठार पर स्थित राज्य के उत्तरी भाग में सर्दियों में बहुत ठण्ड पड़ती है। प्रान्त का सबसे ऊँचा स्थान 556 मीटर ऊँचा ओत्पन पहाड़ है जबकि सबसे नीच;अ स्थान कैस्पियन सागर के साथ की कैस्पियन द्रोणी का समुद्र-तल से 132 मीटर नीचे का क्षेत्र है। सोवियत संघ के ज़माने में यहाँ ज़मीन से तेल निकला था और इस प्रान्त में तेल-सम्बन्धी उद्योग से बहुत विकास हुआ है।