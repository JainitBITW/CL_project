एनाफाइलैक्सिस में अनेक प्रकार के लक्षण मिनटों या घंटों में उत्पन्न होते हैं। यदि इसका कारण ऐसा पदार्थ है जो शरीर में सीधे रक्त प्रवाह में प्रवेश करता है तो इसके लक्षण औसतन 5 से 30 मिनटों में ही दिखाई देने लगते हैं  यदि इसका कारण वह भोजन है जो व्यक्ति ने खाया है तो इसका औसत समय 2 घंटे होता है। इससे प्रभावित होने वाले अति सामान्य अंग हैं : त्वचा, फेफड़े और श्‍वसन मार्ग, पेट और आँतें, हृदय और रक्त वाहिनियाँ और केन्द्रीय तंत्रिका प्रणाली इनमें से दो या अधिक प्रणालियां शामिल होती हैं।