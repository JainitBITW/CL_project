इन बाँधों में लगभग पाँच करोड़ घन कंक्रीट आदि का प्रयोग हुआ और ढाई करोड़ घन फुट कंक्रीट पावर हाउसों में लगा तथा 1,30,000 टन स्टील प्रयोग में आया। इस निर्माण कार्य से घाटी का प्राकृतिक रूप ही बदल गया। जहाँ नदी कटाव करती हुई समुद्र की ओर वेग से बढ़ती थी वहाँ अब लंबी चौड़ी मानवकृत झीलें हैं। इसके द्वारा बहुत से काम सधते हैं। बिजली उत्पादन तो होता ही है, जिसके द्वारा उद्योग धंधे चलाए जाते हैं और बड़े-बड़े कारखाने और फैक्टरियाँ चलाई जाती हैं।