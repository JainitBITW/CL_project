ऑरेगॉन के 1973 का "शहरी विकास सीमा कानून" ऑरेगॉन के प्रत्येक महानगरीय क्षेत्र में बड़े पैमाने पर विकास की सीमाएं निर्धारित करता है। यह सीमा मलजल, पानी और दूरसंचार जैसी उपयोगिताओं तथा अग्निशमन, पुलिस और स्कूलों के विस्तार को सीमित करती है। मूल रूप से इस कानून के अनुसार यह अनिवार्य था कि शहर की सीमा के भीतर पर्याप्त भूमि रखी जाए जो अनुमानित 20 साल की वृद्धि के लिए काफ़ी हो किन्तु 2007 में विधायक द्वारा संशोधित कानून के अनुसार सीमा के भीतर अनुमानित 50 साल की वृद्धि के लिए व्यवस्था की जानी है और साथ ही खेत और ग्रामीण भूमि का भी संरक्षण किया जाना है।