ऍप्सिलन महाश्वान द्वितारे का मुख्य तारा नीले-सफ़ेद रंग का एक B2 श्रेणी का दानव तारा है। इसका सतही तापमान 25,000 कैल्विन और यह हमारे सूरज की 3,700 गुना चमक रखता है। यह हमारे सूरज से 20,000 गुना अधिक विकिरण उर्जा प्रसारित करता है। इसका द्रव्यमान सूरज के द्रव्यमान का लगभग 10 गुना है और इसका व्यास सौर व्यास का लगभग 11 गुना है। इस मुख्य तारे की चमक इतनी तेज़ है के अगर यह पृथ्वी से उतना ही दूर होता जितना व्याध तारा है तो आकाश में इसकी चमक शुक्र से भी ज़्यादा होती। ऍप्सिलन महाश्वान के मुख्य तारे की चमक अपने साथी तारे से 250 गुना अधिक है।