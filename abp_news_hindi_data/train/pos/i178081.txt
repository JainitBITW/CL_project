पादप या उद्भिद जीवजगत का एक बड़ी श्रेणी है जिसके अधिकांश सदस्य प्रकाश संश्लेषण द्वारा शर्कराजातीय खाद्य बनाने में समर्थ होते हैं। ये गमनागम नहीं कर सकते। वृक्ष, फर्न, मॉस आदि पादप हैं। हरा शैवाल भी पादप है जबकि लाल/भूरे सीवीड, कवक और जीवाणु पादप के अन्तर्गत नहीं आते। पादपों के सभी प्रजातियों की कुल संख्या की गणना करना कठिन है किन्तु प्रायः माना जाता है कि सन् 2010 में 3 लाख से अधिक प्रजाति के पादप ज्ञात हैं जिनमें से 2.7 लाख से अधिक बीज वाले पादप हैं।