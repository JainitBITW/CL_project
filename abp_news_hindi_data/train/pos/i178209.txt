भारतीय वायुसेना स्कीन कमेटी द्वारा 1926 ई. में की गई सिफारिश के आधार पर 1 अप्रैल 1933 में भातीय वायुसेना का गठन किया गया। कुछ वापिटि विमानों, क्रानवेल प्रशिक्षित कुछ उड़ाकों तथा वायुसैनिकों के छोटे से दल से इस सेना ने कार्यारंभ किया। गत 35 वर्षों में भारतीय वायुसेना ने विशेष विस्तार और प्रतिष्ठा अर्जित की है। आज भारतीय वायुसेना राष्ट्र की सुरक्षा की दृष्टि से सशस्त्र सेना का न केवल अपरिहार्य एवं पृथक्‌ अंग हैं, बल्कि यह आधुनिकतम वायुयानों से सुसज्जित एक विस्तारी वायुसेना का उड़ाकू बेड़ा बन गया है।