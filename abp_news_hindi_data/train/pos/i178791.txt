उत्तराखण्ड विधानसभा चुनाव, 2002 भारत के उत्तराखण्ड राज्य में हुआ पहला विधानसभा चुनाव था। जब उत्तराखण्ड 9 नवम्बर 2000 को भारत के सत्ताइसवें राज्य के रूप में अस्तित्व में आया था तब राज्य में भारतीय जनता पार्टी की अन्तरिम सरकार बनाई गई। 2002 में हुए चुनावों से राज्य में पहली राज्य सरकार का गठन हुआ था जो जनता द्वारा चुनी गई थी। इस चुनाव के लिए राज्य में कुल 6,753 मतदान-केन्द्र बनाए गए थे और चुनाव तिथि 14 फ़रवरी 2002 थी।