सन्‌ 1903 में अवकाश प्राप्त करने के बाद आप राँची में रहने लगे। यहाँ जीवन पर्यंत आपने सार्वजनिक सेवा की, एवं सामाजिक, धार्मिक और शैक्षणिक क्षेत्रों में महत्वपूर्ण काम किया। वृद्धावस्था में भी आप युवकों के समान परिश्रम किया करते थे। आपका जीवन बहुत सादा था तथा आप अपने शील स्वभाव के कारण बड़े लोकप्रिय थे। मृत्युपर्यंत आपका स्वास्थ्य बहुत अच्छा रहा। 27 अप्रैल 1934 ई. को राँची में ही आपका स्वर्गवास हो गया।