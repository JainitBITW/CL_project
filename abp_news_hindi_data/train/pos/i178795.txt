सौर प्रज्वाल में औसतन 1 × 1020 जूल की ऊर्जा फेंकी जाती है, हालांकि कुछ प्रज्वाल में 1 × 1025 जूल की ऊर्जा देखी गई है । तुलना के लिये सन् 2010 में पूरे विश्व ने पूरे वर्ष में केवल 5.5 × 1020 जूल ऊर्जा की खपत की थी जो तब तक पूरे मानव इतिहास का सबसे अधिक ऊर्जा-खपत वाला वर्ष था। एक और तुलना के लिये 1 × 1025 जूल ऊर्जा 1 अरब टन टी एन टी के विस्फोट के बराबर है जबकि मानवों द्वारा करा गया सबसे शक्तिशाली विस्फोट सोवियत संघ द्वारा सन् 1961 में फोड़ा गया त्सार बोम्बा नामक हाइड्रोजन बम था जिसकी विस्फोटक शक्ति 5 करोड़ टन थी।