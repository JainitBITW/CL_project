घड़ी उद्योग का तीसरा महत्वपूर्ण युग इंगरसोल की क्रांति से प्रारंभ हुआ अब सर्वसाधरण के उपयोग के लिये तथा उसकी क्रयशक्ति के अनुकूल घड़ियों का बहुत बड़े पैमाने पर निर्माण होने लगा। उसके बाद तो विद्युत्‌ एवं दाब विद्युत्‌ घड़ियों का आविष्कार हो जाने से घड़ी उद्योग में क्रांति का आविर्भाव हुआ। इधर संयुक्त राज्य, अमरीका, के नैशनल ब्यूरो ऑव स्टैंडड्सं ने परमाण्वीय घड़ियों के निर्माण की भी सूचना दी है, जिसके शीघ्र ही प्रारंभ होने की आशा है। अमरीका में प्रमुख घड़ी उद्योग केंद्र कनेक्टिकट, मैसैचुसेट्स तथा इलिनॉयं हैं।