थिओडर रूसो का जन्म पेरिस मे एक दर्जी के परिवार में हुआ। दृश्य चितेरा चार्ल्स रिमांड और गुइलालेथिएर के मार्गदर्शन में उसने सोलह वर्ष की उम्र में ही कलाशिक्षा पूरी कर ली। फ्रांस में जगह जगह के प्राकृतिक दृश्यों को चित्रित करने के अध्ययन से उसने परिश्रमपूर्वक अपनी शैली का निर्माण किया। सन् 1830 में उसने मौलिक चित्रशैली के कलाकारों के कष्टों में हिस्सा बँटाया। रूढ़िवादी चित्रकारों ने पेरिस कलाप्रदर्शनी में इसके भाग भाग लेने का विरोध किया। सन् 1831 और 1834 में उसकी साधारण कृतियों को प्रदर्शनी में रखा गया था लेकिन सन् 1836 में 'ला देस्कैते दे वाचे' नामक महान कलाकृति प्रदर्शनी के लिए अस्वीकृत कर दी गई। इस अपमान के कारण उसने प्रदर्शन में सन् 1848 तक भाग लेना अस्वीकार कर दिया। 