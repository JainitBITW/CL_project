यद्यपि सामान्य उम्र की एक विस्तृत सीमा है, तथापि लड़कियों में युवावस्था 10 वर्ष तथा लड़कों में 12 वर्ष की उम्र में शुरू होती है। आम तौर पर 15-17 वर्ष की उम्र तक लड़कियों की युवावस्था समाप्त हो जाती है, जबकि लडकों का युवावस्था काल 16-18 वर्ष की उम्र में ख़त्म होता है। इन आयु-सीमाओं के बाद ऊंचाई बढ़ना असामान्य होता है। युवावस्था के प्रथम लक्षण के दिखाई देने के लगभग 4 वर्ष बाद लड़कियां प्रजनन परिपक्वता प्राप्त कर लेती हैं। इसके विपरीत, लड़के धीमी गति से बढ़ते हैं, किन्तु युवावस्था के पहले लक्षण के दिखाई देने के लगभग 6 वर्ष तक बढ़ते रहते हैं।