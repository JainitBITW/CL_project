2. खुली हुई, इस्पात या लोहे की ढाँचेदार रचना वहाँ के लिए उपयुक्त होती है, जहाँ कच्ची या बलुई जगह पर स्थूणों या अन्य प्रकार की नींव आवश्यक होती है। सैकत वेला या मूँगे की चट्टान पर और ऐसे स्थानों पर भी यह उपयुक्त होती है, जहाँ अन्य सामग्री महँगी हो तथा रचना खड़ी करने की सुविधा विशेष रूप से विचारणीय हो। जमीन में लोहे या इस्पात के स्थूण गाड़ दिए जाते या पेंच की भाँति कस दिए जाते हैं और उनके ऊपर ढाँचा खड़ा किया जाता है।