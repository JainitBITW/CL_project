बट्टग्राम ज़िले में सन् 1998 में 3,07,278 लोगों कि आबादी थी। इसका क्षेत्रफल क़रीब 1,301 वर्ग किमी है। 1993 तक यह मानसेहरा ज़िले का हिस्सा था, लेकिन जुलाई 1993 में इसे एक अलग ज़िले का दर्जा दे दिया गया। इसकी राजधानी भी बट्टग्राम नाम का शहर ही है। इस पूरे क्षेत्र में पश्तो और हिन्दको बोली जाती है। बट्टग्राम ज़िले की दो तहसीलें हैं - अल्लाई तहसील और बट्टग्राम तहसील। अक्टूबर 2005 के ज़बरदस्त ज़लज़ले का इस क्षेत्र पर भारी असर पड़ा था लेकिन राहत कार्यों से हालात में बहुत सुधार हो पाया है। इस क्षेत्र में कुछ डिग्री कॉलेज भी हैं।