चमड़े के बाहर बाल का जो अंश रहता है, उसे कांड कहते हैं। कांड के तीन भाग होते हैं : सबसे बाहर रहनेवाले भाग को क्यूटिकल कहते हैं। क्यूटिकल के नीचे एक कड़ा अस्तर रहता है, जिसे वल्कुट कहते हैं तथा वल्कुट के नीचे के मध्य के भाग को मध्यांश कहते हैं। चमड़े के अंदर रहनेवाले बाल के भाग को मूल कहते है। बाल के बढ़ने से मूल धीरे धीरे कांड में बदलता जाता है। भिन्न-भिन्न जंतुओं में बाल की वृद्धि भिन्न-भिन्न दर से होती है। 