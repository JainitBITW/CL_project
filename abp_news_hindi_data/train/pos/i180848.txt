स्वामी विष्णु तीर्थ एक महान लेखक, संन्यासी एवं सिद्धयोग की शक्तिपात परम्परा के उच्च स्थान प्राप्त गुरु थे। उनका जन्म हिंदुस्तान के हरियाणा प्रदेश के झज्जर नामक स्थान पर हुआ था। स्वामीजी बचपन से ही अत्यन्त मेघावी थे। उन्होंने अपने चाचा के साथ रहकर अपनी स्नातक की पढ़ाई पुरी की। उसके बाद उनकी शादी हो गई और उन्होंने छतीसगढ़ के बिलासपुर जिले में शिक्षक की नौकरी कर ली। इसके बाद उन्होंने अलीगढ मुस्लिम यूनिवर्सिटी से स्नातकोत्तर की पढ़ाई की और कानून में उपाधि प्राप्त की। कानून की उपाधि लेने के बाद वह गाजियाबाद आकर वकालत करने लगे।