लेन का जन्म न्यूयॉर्क सिटी में हुआ था। उनकी मां कॉलीन फैरिंगटन, एक नाइटक्लब नृत्यांगना तथा प्लेबॉय पत्रिका के बीच के पन्नों पर आने वाली महिला थीं, जिन्हें “कोलीन प्राइस” के नाम से भी जाना जाता है। उनके पिता, बर्टन यूजीन लेन मैनहट्टन नाटक के कोच थे जो जॉन कैसेवेट्स के साथ मिलकर एक अभिनय स्कूल चलाते थे, उन्होंने टैक्सी ड्राइवर के रूप में काम किया तथा बाद में वे ‘सिटी कॉलेज’ में मानविकी पढ़ाने लगे। लेन जब 13 महीनें की थीं तब उनके माता-पिता अलग हो गए। उनकी मां मैक्सिको चली गईं और तलाक लेकर अपनी बेटी के छह वर्ष की उम्र के होने तक उसे अपने अधिकार में रखा। फैरिंगटन के जॉर्जिया जाने पर उनके पिता को उन्हें अपने साथ रखने का अधिकार मिल गया। लेन और उनके पिता न्यूयॉर्क के कई आवासीय होटलों में रहे जिसके दौरान वे उनकी टैक्सी की सवारी किया करतीं थीं।