31 मार्च 1913 को पहला अधिवेशन हुआ। उस दिन नियमों का निर्माण हुआ और मंत्री प्रो॰ हमीदुद्दीन को यह आज्ञा मिली कि यूनिवर्सिटी के फेलों, कालेजों के प्रोफेसरों तथा भारतीय विश्वविद्यालयों के प्रमुख विद्वानों से पत्र व्यवहार कर उनकों मेम्बर बनावें। यह पत्र 18 अप्रैल 1913 को भेजा गया किन्तु पत्र व्यवहार का कोई संतोषजनक प्रभाव नहीं हुआ। फलतः निश्चय हुआ कि गर्मी की छुट्टियों में कुछ आरंभिक ग्रन्थ तैयार किये जायें। इस तरह पं0 सालिंगराम भार्गव और प्रो॰ गौड़ ने 'विज्ञान प्रवेशिका भाग-1' लिख डाली।