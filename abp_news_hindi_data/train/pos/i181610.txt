अनुप्रयुक्त भू-भौतिकी के अंतर्गत धरती की सतह पर किये गये भौतिक मापनों के आधार पर अधस्तल की भौमिक सूचनाएँ प्राप्त होती है। इसे भूभौतिक पूर्वेक्षण भी कहते हैं और इसका उद्देश्य उपयुक्त उपकरणों से घनत्व वैषम्य, प्रत्यास्थी गुणधर्म, चुंबकत्व विद्युत्संवाहकता और रेडियोएक्टिवता आदि मापकर पेट्रोलियम, पानी, खनिज और रेडियोऐक्टिव तथा खंडनीय पदार्थों का स्थान निर्धारण करना है। अत: यह एक परोक्ष विधि है जो अत्यन्त सस्ती पड़ती है।