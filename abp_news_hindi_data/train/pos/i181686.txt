देसाई के उपन्यासों में सूक्ष्म भावप्रवाह के साथ साथ पटनावैचित्रय भी रहता है। फलत: उनकी रोचकता असंदिग्ध है। कहीं-कहीं जासूसी उपन्यासों जैसी रहस्यमयता के दर्शन भी होते हैं। "बंसरी' तो जासूसी उपन्यास है ही। उनके ऐतिहासिक उपन्यास भी घटनाबहुल, आघात प्रतिघात से युक्त एवं रोचक हैं, यद्यपि इस दिशा में "मुंशी' की समकक्षता वे प्राप्त न कर सके। भावनाशील युवक युवतियों की आशास्पद जीवनी तथा उनके संबंधों की विषम सामाजिक पृष्ठभूमि का आलेखन करके प्रेमत्रिकोणों द्वारा कथाप्रवाह में वेग उत्पन्न करना तथा चिंतनप्रधान आकर्षक वर्णनों और व्यंग्य की भंगिमाओं से पाठकां के मन को मुग्ध किए रहना उनकी कथाशैली की प्रमुख विशेषताएँ हैं। उनका महत्वपूर्ण प्रकाशित साहित्य निम्नलिखित हैं: