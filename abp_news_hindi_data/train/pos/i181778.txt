बमरौली, बिचपुरी व द्वारकापुर में डाली गयी डकैतियों में कुछ खास रकम हाथ न आने के बाद ही पार्टी ने सरकारी खजाना लूटने की योजना बनायी। काकोरी स्टेशन के पास हुई इस डकैती में यद्यपि क्रान्तिकारियों को 10000 रुपयों से कम राशि ही हाथ लगी थी परन्तु ब्रिटिश सरकार ने मुकदमें में 10 लाख रुपये खर्च किये। पार्टी के 40 सदस्यों को पूरे हिन्दुस्तान से गिरफ़्तार किया गया। सरकार का तख्ता पलटने की साजिश में 4 को फाँसी व 16 अन्य क्रान्तिकारियों को कठोर कारावास सजा दी गयी।