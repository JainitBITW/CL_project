इन लेखकों ने पृथ्वी की सतह के विकास के अध्ययन को, पहले की तुलना में अधिक सामान्यकृत, विश्व स्तर पर प्रासंगिक आधार देने का प्रयास किया। 19वीं सदी के आरम्भिक काल में, लेखकों ने - विशेष रूप से यूरोप में - भू-आकृतियों के लिए स्थानीय जलवायु को श्रेय दिया और विशेष रूप से हिमाच्छादन और पेरीग्लेशिअल प्रक्रियाओं को। इसके विपरीत, डेविस और पेंक, दोनों ने ही समय के साथ होने वाले भूदृश्य विकास के महत्व और अलग-अलग परिस्थितियों में अलग-अलग भू-दृश्यों पर पृथ्वी की सतही प्रक्रियाओं की सामान्यता पर जोर देने का प्रयास किया।