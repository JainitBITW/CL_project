अपनी पहली पुस्तक में फ़्लेमिंग ने बॉण्ड को बरेटा 418 बन्दूक दी। परन्तु बाद में उन्हें इकत्तीस वर्षीय बन्दूक विशेषज्ञ जिओफ्रे बुथ्रोइड ने एक खत लिखा जिसमें उन्होंने फ़्लेमिंग के चुनाव की निंदा की और उसे "एक लड़की की बन्दूक" कहा। उन्होंने सलाह दी की उसकी बन्दूक को वाल्डर पीपीके 7.65 एमएम से बदल दिया जाए। उनकी यह सलाह डॉ॰ नो में अपनाई गई। बुथ्रोइड ने फ़्लेमिंग को बर्न्स-मार्टिन ट्रिपल ड्रॉ शोल्डर होल्स्टर व अन्य अनेक हथियारों पर भी सलाह दी जो स्मर्ष व अन्य गुंडे उपयोग करते थे। इसके धन्यवाद स्वरूप फ़्लेमिंग ने एमआई6 के हथियार विशेषज्ञ को मेजर बुथ्रोइड का नाम दिया और डॉ॰ नो में एम द्वारा उसे बॉण्ड के समक्ष "विश्व के महान बन्दूक विशेषज्ञ" कहकर प्रस्तुत किया। बॉण्ड कई प्रकार की राइफलों का भी प्रयोग करता है जिनमे फॉर युअर आइज़ ओनली में सैवेज मॉडल 99 और लिविंग डेलाइट्स में विनचेस्टर .308 टारगेट राइफल शामिल है। अन्य उपयोग की गई बंदूकों में कोल्ट डिटेक्टिव स्पेशल और लंबे बैरल वाली कोल्ट .45 आर्मी स्पेशल शामिल है।