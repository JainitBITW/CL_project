एक शासी शासक के निधन पर स्वयमेव ही, राजपाठ, उसके आसन्न वारिस के पास चला जाता है, अतः सैद्धांतिक रूप से, सिंघासन एक क्षण के लिए भी खली नहीं रहता है। तथा उत्तराधिकार को सार्वजनिक रूप से उत्तराधिकार परिषद् द्वारा घोषित की जाती है, जो पारंपरिक तौर पर सेंट जेम्स पैलेस में शासक के निधन के बाद मिलती है, और नए शासक के राजतिलक की घोषणा पर निर्णय लेती है। इस परिषद में, राजनीतिज्ञों, पादरियों, इत्यादि समेत, राष्ट्रमंडल देशों के प्रतिनिधि भी शामिल होते हैं। यह परिषद्, नए शासक के राज्याभिषेक का घोषणापत्र तैयार करती है, जिसके बाद लंदन, एडिनबर्ग, यॉर्क समेत देश के सारे छोटे-बड़े नगरों में, इस घोषणा को सार्वजनिक तौर पर पढ़ा जाता है, और नए शासक के राजतिलक का ऐलान किया जाता है। इस घोषणा के दिन को सम्बंधित शासक के शासनकाल के दौरान प्रतिवर्ष, ऍक्सेशन डे के रूप में मनाया जाता है।