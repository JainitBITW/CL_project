मेगावती का जन्म योग्यकार्ता में सुकर्णो तथा फतमावती के घर में हुआ था। फतमावती उनकी नौ पत्नियों में से एक थी। उनका लालन पालन उनके पिता के ही मेरदेका महल में हुआ था। वह अपने पिता के मेहमानों के सामने नृत्य करती थी तथा बागवानी को उन्होंने अपना शौक बना लिया था। जब मेगावती 19 साल की थी तब उनके पिता को देश की सत्ता छोड़नी पड़ी तथा उसके बाद सुहार्तो के नेतृत्व में सरकार बनी। सुहार्तो ने सुकर्णो तथा उनके परिवार को राजनीति के नेपथ्य में भेज दिया।