1930 ई. के नमक सत्याग्रह के समय भी इस क्षेत्र ने महत्वपूर्ण भूमिका निभाई। नमक कानून के विरूद्व सत्याग्रह, हड़ताल सभा एवं जुलूस का आयेाजन किया गया। 1931 ई. में जमीदारों के अत्याचार के विरूद्व यहां की जनता ने किसान आंदोलन में भाग लिया। उसी समय श्री षिब्बनला सक्सेना ने महात्मा गांधी के आह्वान पर सेण्ट एण्ड्रूज कालेज के प्रवक्ता पद का परित्याग कर पूर्वांचल के किसान-मजदूरों का नेतृत्व संभाला। 1931 में सक्सेना जी ने ईख-संघ की स्थापना की, जो यहां के गन्ना उत्पादकों एवं मजदूरों के हितों की सुरक्षा हेतु संघर्ष के लिए उद्यत हुई। मई 1937 में पं॰ गोविन्द वल्लभ पन्त यहां आये ओर एक जनसभा को सम्बोधित किया। फरवरी 1940 में पुनः पंडित नेहरू यहां आये और गणेष षंकर विद्यार्थी स्मारक विद्यालय की आधारषिला रखी।