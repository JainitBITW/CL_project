प्रतापगढ़ शहर में दो-तीन मंदिर अपेक्षाकृत प्राचीन हैं- 200 साल पुराना 'दीपेश्वर महादेव', गुप्तेश्वर महादेव, केशवराय मंदिर और 'शंखेश्वर पार्श्वनाथ', जिसके बारे में किंवदंती ये है कि यह मंदिर सैंकडों साल पहले जब आकाश-मार्ग से उड़ा कर कहीं और ले जाया जाया रहा था, तो मेवाड़-मालवा क्षेत्र के तत्कालीन एक विख्यात तांत्रिक 'यति जी महाराज' ने, जहाँ वह तपस्यारत थे, अपने योगबल से इसे आकाश से बीच ही में धरती पर उतार लिया था। किंवदंतियाँ बहुधा इतिहास से ज्यादा रोचक होती हैं! 