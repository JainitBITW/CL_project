नायमन या नायमन तुर्क या नायमन मंगोल मध्य एशिया के स्तेपी इलाक़े में बसने वाली एक जाति का मंगोल भाषा में नाम था, जिनके कारा-ख़ितान के साथ सम्बन्ध थे और जो सन् 1177 तक उनके अधीन रहे। मंगोल नाम होने के बावजूद, नायमानों को एक मंगोल जाति नहीं बल्कि एक तुर्की जाति माना जाता है। उस ज़माने में वे उईग़ुर और ख़ितानी लोगों की तरह बौद्ध धर्म और ईसाई धर्म की नेस्टोरियाई शाखा के अनुयायी हुआ करते थे।