हाल में हुए विकास में द्रवित प्राकृतिक गैस, पैट्रोरसायन और इस्पात में किये निवेश की भूमिका है। इसके अलावा पेट्रोकेमिकल, एल्युमिनियम और प्लास्टिक पर आधारित परियोजनाएँ नियोजन के विभिन्न चरणों में हैं। त्रिनिदाद और टोबैगो तेल और गैस के प्रमुख कैरेबियाई उत्पादक है और इसकी अर्थव्यवस्था इन संसाधनों पर बहुत निर्भर है, लेकिन यह कैरेबियाई द्वीपों को विनिर्मित सामग्रियाँ मुख्य रूप से खाद्य और पेय पदार्थों और सीमेंट की आपूर्ति भी करता है।