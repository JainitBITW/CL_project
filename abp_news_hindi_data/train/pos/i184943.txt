एडिनबर्ग का ईस्ट एंड, प्रिंसेस स्ट्रीट के पूर्वी छोर पर स्थित उस क्षेत्र को कहा जाता है जो कैल्टन पहाड़ी और हॉलीरूड पार्क के बीच स्थित है। इस क्षेत्र में कैल्टन पहाड़ी और पोर्टोबेलो क्षेत्र आते हैं, जो की आर्थर्स् सीट के दक्षिणी ढलानों पर स्थित है। पोर्टोबेलो और कैल्टन गांव किसी समय एक छोटा सा गांव हुआ करता था इसका ज्ञात इतिहास वर्ष 1750 तक जाना जाता है। वर्ष 1896 में यह क्षेत्र एडिनबर्ग से जुड़ गया और देखते ही देखते एक प्रचलित पर्यटन स्थल में परिवर्तित भी हो गया। इसी क्षेत्र के पास में स्कॉटलैंड का शाही महल हॉलीरूड पैलेस और स्कॉटिश संसद भवन भी स्थित हैं। इसके अलावा, कैल्टन पहाड़ी पर स्थित अनेक स्मारकों में स्कॉटलैंड का राष्ट्रीय स्मारक, नेल्सन स्मारक, डुगल स्टीवर्ट स्मारक एवं अन्य स्मारक यहां के प्रसिद्ध दर्शनीय स्थलों में शामिल हैं। सिटी ऑब्ज़र्वेटरी भी यहीं स्थित है।