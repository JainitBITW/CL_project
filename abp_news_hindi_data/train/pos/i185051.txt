राष्ट्रपति के सचिवालय द्वारा भारत सरकार के विज्ञान व प्रौद्योगिकी विभाग की स्वायत्त संस्था राष्ट्रीय नवप्रवर्तन प्रतिष्ठान और सृष्टि के सहयोग से नवप्रवर्तन उत्सव का आयोजन किया जाता है। ‘हनी बी नेटवर्क’ की शुरुआत 25 साल पहले देश में एक सामाजिक आंदोलन के रूप में की गई थी, जिसका उददेश्य छिपी हुई नवप्रवर्तक प्रतिभाओं को खोजना और उन्हें सम्मान दिलाना है। हनी बी ने भारत को रचनात्मक, सहानुभूतिशील व सहयोगी समाज बनाने में मदद करने वाले हमारे समाज के गुमनाम नायकों को मान्यता, सम्मान और पुरस्कार दिलाने की दिशा में महत्वपूर्ण योगदान दिया है।