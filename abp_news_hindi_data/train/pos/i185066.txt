ग्रोट रेबर को रेडियो खगोलिकी का पितामह कहा जाता है। वे प्रथम व्यक्ति थे जिन्होंने रेडियो आवृत्तियों पर आकाश के मानचित्रण के लिए एक बड़ा डिश एन्टेना बनाया। उन्होंने अनेक विविक्त रेडियो स्रोतों की खोज की तथा हमारी आकांश गंगा - 'मिल्की वे' से उत्सर्जित होने वाले विभिन्न रेडियो उत्सर्जनों पर आकाशगंगा का मानचित्रण किया। वे एक महान खगोलशास्त्रा तथा रेडियो खगोलिकी के कर्णधार थे। उन्होंने कार्ल जैंस्की के महान खगोलिकी कार्यों को आगे बढ़ाया तथा पहली बार रेडियो आवृत्तियों पर आकाश का सर्वेक्षण किया।