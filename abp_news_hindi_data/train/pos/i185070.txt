रेबर के प्रथम रिसीवर को 3300 मेगाहर्ट्स पर प्रचालित किया गया तथा इससे बाह्य अंतरिक्ष से सिग्नलों का संसूचन किया जा सका। इसी प्रकार 900 मेगाहर्ट्ज पर कार्य करने वाला रिसीवर भी असफल रहा। अन्त में उन्होंने 160 मेगाहर्ट्ज पर रिसीवर बनाया तथा 1938 में इसने सफलतापूर्वक कार्य किया। 1940 में उन्होंने अपना प्रथम प्रोफेशनल प्रकाशन कराया लेकिन रेबर ने येर्कीज प्रेक्षणशाला में रिसर्च नियुक्ति लेने से मना कर दिया। इसके बाद उन्होंने रेडियो आवृत्ति आकाश मानचित्र बनाने की ओर ध्यान दिया जिसे उन्होंने 1941 में पूरा किया तथा 1943 में इसे और विस्तृत किया। इस अवधि में उन्होंने अपने द्वारा किये गये अनुसंधानों का काफी विवरण प्रकाशित कराया तथा रेडियो खगोलिकी के प्रारंभकर्ता के रूप में उभरे।