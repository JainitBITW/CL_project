बिग बॉस एक रियल्टी टीवी धारावाहिक है, जिसमें कई सितारे, विवादास्पद व्यक्तित्व या आम आदमी के एक ग्रुप को एक घर में तीन महिने के लिये एक साथ रखा जाता है। उनका बाहरी दुनिया से कोई संबन्ध नहीं होता। यहाँ सिर्फ एक व्यक्ति कि आवाज आती है जो समय-समय पर अनुदेश देता रहता है, जिसे 'बिग बॉस' के नाम से जाना जाता है। हफ्ते के शुरुआत में सभी प्रतिभागी को उनमें से ही किसी एक को घर से बाहर करने के लिये नामंकित किया जाता हैं। सबसे अधिक बार नामित किन्ही दो या चार सदस्यों को घर से बाहर करने के लिये नामंकित किया जाता है। जनता, नामंकित मे से अपने पसंदीदा सदस्य को बचाने के लिये वोट करती हैं। सबसे कम वोट पाने वाले को घर से निष्कासित कर दिया जाता, और यह सिलसिला चलता रहता है। अन्तिम बचने वाला विजेता होता है। इसके अलावा हफ्ते के बीच में घर का कप्तान बनने और लक्जरी बज़ट के लिये कई टास्क होते रहते है।