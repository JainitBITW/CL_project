प्राय: राज्य के आरंभ काल से ही जसवंतसिंह शाही सेना में रहा। सन् 1642 में उसने शाही सेना के साथ ईरान के लिये प्रयाण किया। एक साल बाद वह वापस लौटा। सन् 1648 में ईरान के शाह अब्बास ने 50,000 सेना और तोपें लेकर कंधार को घेर लिया। कुछ समय के बाद किला उसके हाथ आया। जसवंतसिंह किले पर घेरा डालनेवाली शाहजादे औरंगजेब की फौज में में संमिलित था। औरंगजेब किला लेने में असमर्थ रहा। इसी बीच जसवंतसिंह के मनसव में अनेक बार बृद्धि हुई और सन् 1655 में उसे महाराजा की पदवी मिली।