सामान्य ताप पर मोलिब्डेनम पर वायुमंडल का कोई प्रभाव नहीं पड़ता। रक्त ताप पर इसका शीघ्र ऑक्सीकरण होकर ऑक्साइड बन जाता है। फ्लोरीन से साधारण ताप पर तथा क्लोरीन और ब्रोमीन से उच्च ताप पर यह क्रिया करता है। यह तनु नाइट्रिक अम्ल या अम्लराज में शीघ्र घुलता है, परंतु सांद्र हाइड्रोक्लोरिक, हाइड्ररोफ्लोरिक अथा सल्फ्यूरिक अम्ल से शिथिल गति से क्रिया होती है। संगलित क्षार और नाइट्रेट के मिश्रण में यह शीघ्र घुल जाता है।