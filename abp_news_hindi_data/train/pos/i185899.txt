शिनिंग जनवादी गणराज्य चीन के पश्चिमी भाग में स्थित चिंगहई प्रांत की राजधानी और सबसे बड़ा शहर है। यह तिब्बत के पठार पर स्थित सभी नगरों में से भी सबसे बड़ा है। यह चीन की प्रशासन प्रणाली के अनुसार एक उपप्रांतीय शहर का दर्जा रखता है। सन् 2010 की जनगणना में इसकी आबादी 22,08,708 अनुमानित की गई थी, जिसमें से 11,98,304 शहरी इलाक़ों में रहते थे। ऐतिहासिक रूप से यह शहर रेशम मार्ग पर एक महत्वपूर्ण पड़ाव था और चीन और तिब्बत के दरमियान ऊन, लकड़ी और नमक के व्यापार के लिए भी अहम था। यहाँ कुमबुम तिब्बती बौद्ध मठ और 600 साल पुरानी दोंगगुआन मस्जिद स्थित हैं।