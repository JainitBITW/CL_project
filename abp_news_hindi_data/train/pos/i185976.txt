कुछ लोग लोकधारणाओं का फायदा उठाकर लंबे समय से असामान्य घटनाओं को आधार बनाकर समस्याग्रस्त लोगों को वित्तीय लाभ के लिए अंधविश्वासपूर्ण माध्यम से अपने जाल में फंसाते रहे हैं। 1840 के दशक से 1920 के दशक तक, आध्यात्मिक धार्मिक आन्दोलन की सर्वाधिक लोकप्रियता एवं प्रेतात्मा संवाद में लोगों की सर्वाधिक रुचि वाली अवधि के दौरान कई अंधविश्वासपूर्ण या तांत्रिक तरीके उपयोग में लाए जाते थे जैसे – मेज ठोकना, स्लेट पर लिखना और टेलीकाइनेटिक प्रभावों का प्रयोग, जो भूतों या आत्माओं के कार्य बताए जाते थे। महान जादूगर हैरी हौदिनी अपना अधिकतर समय ऐसे छली तांत्रिकों और जादूगरों के कपटपूर्ण तरीकों का खुलासा करने में लगाते थे। जादूगर जैम्स रैंडी और चिंतक डैरेन ब्राउन भी अपना काफी समय असामान्य, रहस्यात्मक और अलौकिक घटनाओं के दावों का पता लगाने में लगाते थे।