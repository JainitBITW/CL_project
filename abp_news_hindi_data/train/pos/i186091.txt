तटीय कर्नाटक के भोजन में समुद्री भोजन, नारियल और नारियल तेल का व्यापक उपयोग उल्लेखनीय है। चावल मुख्य अनाज है और हर भोजन में सबसे महत्वपूर्ण है। शोरबे को 'गस्सी कहते हैं' जो मुर्गी, मछली, माँस से बनाए जाते हैं और इसे चावल के साथ परोसा जाता है। दालों और सब्जियों को नारियल, मसालों के साथ पकाया जाता है और सरसों, करी पत्ता, हींग से छौंक लगाई जाती है जिसे हूली कहते हैं इसे भी चावल के साथ ही परोसा जाता है। रसम की तरह एक व्यंजन तैयार किया जाता है जिसे सारू कहते हैं इसे भी चावल के साथ ही परोसा जाता है। भोजन में सब्जी से बने व्यंजन भी शामिल होते हैं जिसे पल्या कहा जाता है। इसके साथ दही-आधारित तम्ब्ली, मीठा गोज्जू, अचार और हपाला या पापड़ शामिल होते हैं। यहाँ के कुछ विशिष्ट नाश्ते में बन, बिस्कुट, रोटी, गोली बज्जी और पतरोदे शामिल है।