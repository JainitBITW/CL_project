चित्राल ज़िला पाकिस्तान और ख़ैबर-पख़्तूनख़्वा प्रान्त दोनों का सबसे उत्तर का ज़िला है। इसके पश्चिम और उत्तर में अफ़ग़ानिस्तान है। उत्तर में अफ़ग़ानिस्तान का वाख़ान गलियारा आता है जो कुछ स्थानों पर सिर्फ 16 किमी चौड़ा है जिसके पार ताजिकिस्तान स्थित है। चित्राल ज़िले के पूर्व में गिलगित-बलतिस्तान है और दक्षिण में ख़ैबर-पख़्तूनख़्वा के ही ऊपरी दीर और स्वात ज़िले स्थित हैं। चित्राल ज़िले के कुछ भाग में पामीर पर्वत आते हैं इसलिए यह ज़िला बहुत ही पहाड़ी क्षेत्र है।