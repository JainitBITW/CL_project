शुद्ध डाट के उद्विकास में सुमेरियनों को कई शताब्दियाँ लगीं। उसी काल में मिस्र में भी बड़े-बड़े इंजीनियरों और निर्माताओं का प्रादुर्भाव हो रहा था। इतिहास के आरंभ में ही मिस्रवाले स्वत: या अपने पूर्वी पड़ोसियों से, डाट बनाना सीख चुके थे। डैंडरों में एक पुराना गुंबद है, जिसमें डाट के तीन छल्ले हैं और जो 3,600 ई0 पू0 का कहा जाता है। कुछ इतिहासकारों के अनुसार 2,500 ई0 पू0 तक डाटों का चलन आम हो चुका था।