शिवालिक बैंक की स्थापना 5 सितंबर 1998 को उत्तर प्रदेश के सहारनपुर जिले में जिला स्तरीय सहकारी बैंक के रूप में पूर्णतः कंप्यूटरीकृत एक शाखा से हुई थी। सहारनपुर जनपद में अपनी शाखाओं का विस्तार करते करते, वर्ष 2010 में रु. 100 करोड़ जमाराशि पूर्ण कर लेने पर, शिवालिक बैंक को भारतीय रिज़र्व बैंक द्वारा टियर - II श्रेणी में श्रेणीबद्ध किया गया जिसके परिणाम स्वरूप शिवालिक बैंक को संपूर्ण उत्तर प्रदेश में बैंकिंग व्यापार करने की अनुमति मिल गयी। इसके साथ ही बैंक ने नोएडा, गाज़ियाबाद, मेरठ, मुज़फ्फरनगर, खतौली के अलावा जिला सहारनपुर में अपनी शाखाओं का तेजी से विस्तार करना आरंभ किया।