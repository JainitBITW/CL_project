पहले सत्र की कई भूमिकाएं कार्यकारी निर्माताओ की पसंद के कलाकारों का परिणाम थी | मुख्य चरित्र जैक मूलतः प्रायोगिक प्रकरण में मरने वाला था और इस पात्र को माइकल किअटन द्वारा निभाए जाने की आशा थी लेकिन एबीसी के अधिकारी अड़े गए थे कि जैक जीवित रहे | इस निर्णय के पहले कि जैक जीवित रहेगा, केट को बचे हुए लोगों के नेता के रूप में उभरना था, मूलतः उसका किरदार रोज़ के किरदार के सामान सोचा गया था। डोमिनिक मोनाघन ने सौयर, जो उस समय एक सूट पहनने वाले शहरी ठग का किरदार था, की भूमिका के लिए परीक्षण दिया था | निर्माताओं को मोनाघन का प्रदर्शन बहुत अच्छा लगा और उन्होंने चार्ली का किरदार जो मूलतः एक मध्य उम्र पूर्व रॉक स्टार का किरदार था, को उसके अनुरूप बदल दिया | जॉर्ज गार्सिया ने भी सौयर किरदार के लिए परिक्षण दिया और उनके लिए हर्ले का पात्र लिखा गया | जब जोश होलोवेय ने सौयर की भूमिका के लिए परिक्षण दिया, निर्माताओं को उनके द्वारा चरित्र में लायी गयी तेज़ी और उनका दक्षिण अमेरिकी उच्चारण बहुत पसंद आया और उन्होंने सौयर का किरदार होलोवेय के अभिनय के अनुसार परिवर्तित कर दिया। युन्जिन किम ने केट के किरदार के लिए परिक्षण दिया, लेकिन निर्माताओं ने उनके लिए सुन का किरदार और उनके पति की भूमिका के लिए जिन का किरदार लिखा जिसको डानिएल दे किम ने निभाया | सईद जिसका किरदार नवीन एंड्रयूज ने निभाया है, भी मूल कहानी में नहीं था | लोके और माइकल भी कलाकारों को ध्यान में रख कर लिखे गए थे। एमिली डे राविन जिन्होंने क्लेयर की भूमिका निभाई है मूल रूप से एक आवर्ती भूमिका के लिए चुनी गयीं थीं। दूसरे सत्र में, माइकल एमर्सन को तीन प्रकरण में बेन के किरदार के लिए अनुबंधित किया गया। उनके अभिनय कौशल के कारण पहले उनका किरदार आठ प्रकरण के लिए बढ़ा दिया गया था और अंत में उनका किरदार पूरे तीन सत्र और बाद के भी सत्र तक चला।