रॉस 128 कन्या तारामंडल में बेटा वर्जिनिस तारे के समीप स्थित एक लाल बौना तारा है। इसका द्रव्यमान सूरज के द्रव्यमान का केवल 15% और त्रिज्या सूरज की त्रिज्या का 21% है। इसका सापेक्ष कांतिमान 11.13 है, जो काफ़ी धुंधला है और जिसे देखने के लिए दूरबीन आवश्यक है। यह पृथ्वी से लगभग 10.89 प्रकाशवर्ष की दूरी पर स्थित है। इसके इर्द-गिर्द परिक्रमा कर रहा एक बहिर्ग्रह सन् 2017 में ज्ञात हुआ था, जिसका नाम रॉस 128 बी रखा गया।