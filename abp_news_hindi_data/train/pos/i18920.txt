1973 के बाद से कई स्वचालित अंतरिक्ष यानों ने बृहस्पति का दौरा किया है, विशेष रूप से उल्लेखनीय पायोनियर 10 अंतरिक्ष यान है, बृहस्पति के इतना पर्याप्त करीब पहुचने वाला पहला अंतरिक्ष यान, जो सौरमंडल के इस बड़े ग्रह के गुणों और तथ्यों की जानकारी वापस भेज सके | सौरमंडल के भीतर अन्य ग्रहों के लिए उड़ान, ऊर्जा की कीमत पर संपन्न होती है ; जो अंतरिक्ष यान के वेग में शुद्ध परिवर्तन या धक्का या डेल्टा-v के द्वारा वर्णित किया जाता है। पृथ्वी से बृहस्पति के लिए, निम्न पृथ्वी कक्षा से होहमान्न स्थानांतरण कक्षा में प्रवेश के लिए एक 6.3 कि.मी./सेकण्ड डेल्टा-v की आवश्यकता होती है। तुलना के लिए, निम्न पृथ्वी कक्षा पर पहुचने के लिए 9.7 कि.मी./सेकण्ड डेल्टा- v की जरुरत होगी | सौभाग्य से, बृहस्पति पहुचने के लिए ग्रहीय उड़ानों की ऊर्जा की जरुरत को गुरुत्वाकर्षण की सहायता से कम किया जा सकता है, अन्यथा लम्बी अवधि की उड़ान की कीमत काफी हो सकती है।