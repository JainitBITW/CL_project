2011 की जनगणना के अनुसार, उत्तराखण्ड की जनसंख्या 1,01,16,752 है 2001 की जनगणना के अनुसार, उत्तराखण्ड की जनसंख्या 84,89,349 थी, जिसमें 43,25,924 पुरुष और 91,63,825 स्त्रियाँ थीं। इसमें सर्वाधिक जनसंख्या राजधानी देहरादून की 5,30,263 है। 2011 की जनगणना तक जनसंख्या का 1 करोड़ तक हो जाने का अनुमान है। मैदानी क्षेत्रों के जिले पर्वतीय जिलों की अपेक्षा अधिक जनसंख्या घनत्व वाले हैं। राज्य के मात्र चार सर्वाधिक जनसंख्या वाले जिलों में राज्य की आधे से अधिक जनसंख्या निवास करती हैं। जिलों में जनसंख्या का आकार 2 लाख से लेकर अधिकतम 14 लाख तक है। राज्य की दशकवार वृद्धि दर 1991-2001 में 19.2 प्रतिशत रही। उत्तराखण्ड के मूल निवासियों को कुमाऊँनी या गढ़वाली कहा जाता है जो प्रदेश के दो मण्डलों कुमाऊँ और गढ़वाल में रहते हैं। एक अन्य श्रेणी हैं गुज्जर, जो एक प्रकार के चरवाहे हैं और दक्षिण-पश्चिमी तराई क्षेत्र में रहते हैं।