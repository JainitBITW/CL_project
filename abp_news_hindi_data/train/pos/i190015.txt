उनका जन्म गाजीपुर जिला में हुआ था। उन्होंने आगरा के राजा बलवंत कालेज और बनारस के यूपी कालेज में अंग्रेजी का अध्यापन किया। वे जनवादी लेखक संघ के अध्यक्ष भी रहे। गिरने के कारण उनके कूल्हे की हड्डी टूट गई थी। इस कारण वे लगभग एक साल तक बिस्तर पर रहे। 87 वर्ष की अवस्था में 6 जून 2011 की सुबह उनका निधन हो गया। लाल झंडे में लिपटे उनके पार्थिव शरीर को भारतीय कम्युनिस्ट पार्टी के दशाश्वमेध कार्यालय पर ले जाया गया जहां भावभीनी श्रद्धांजलि दी गई। इसके बाद हरिश्चंद्र घाट पर उनका अंतिम संस्कार किया गया।