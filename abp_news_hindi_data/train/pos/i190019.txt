 कैलिफ़ोर्निया - इस क्षेत्र में यूरोक, करोक, हूपा, शास्ता, पोमो, मिवोक, मोनो, सेरेनो आदि समूह रहते हैं। उत्तर में उनके मकान लकड़ी के तख्तों से बनाए जाते हैं, दक्षिण में घरों के रूप में अधिक विविधता रहती है। खाद्य के लिए ये समूह अन्न पर अधिक अवलंबित हैं, शिकार और मछली पर कम। उनमें आनुवंशिक प्रधान होते हैं, परंतु समूह की शासन व्यवस्था सशक्त नहीं होती। उत्तर में श्रेणी स्थिति भेद की भावना प्रबल है, दक्षिण में नहीं। उनमें उच्च देव की कल्पना पाई जाती है। उत्तरी भाग में लकड़ी पर खुदाई होती है और मध्य तथा दक्षिणी भाग में टोकरे बनाए जाते हैं।