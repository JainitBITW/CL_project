क़ुरआन को समझने के लिए उसके अवतीर्ण ‎‎ की पृष्ठ भूमि जानना ज़रूरी है। यह इस तरह की किताब नहीं है कि ‎इसे पूरा लिख कर पैग़म्बर को देकर कह दिया गया हो कि जाओ ‎इसकी ओर लोगों को बुलाओ। बल्कि क़ुरआन थोड़ा थोड़ा उस क्रांति के ‎अवसर पर जो हज़रत मुहम्मद ने अरब में आरंभ की थी, ‎आवश्यकता के अनुसार अवतरित किया गया। आरंभ से जैसे ही क़ुरआन का ‎कुछ भाग अवतरित होता आप उसे लिखवा देते और यह भी बता ‎देते कि यह किसके साथ पढ़ा जाएगा।