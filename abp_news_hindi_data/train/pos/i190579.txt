अब ऑपेरा मिनी में हिन्दी भाषी साइटों को देखा जा सकता है। इस विकल्प का प्रयोग करने पर ऑपेरा मिनी वैबपेज को सर्वर साइड पर प्रोसैस करके हिन्दी टैक्स्ट को इमेज रूप में फोन के ब्राउजर में भेजता है जिससे हिन्दी सही दिखती है। लेकिन एक तो इसमें थोड़ा समय लगता है दूसरा टैक्स्ट को कॉपी-पेस्ट नहीं किया जा सकता। इसलिये यदि आपके स्मार्टफोन में हिन्दी आंशिक रूप से दिखती है तो ऑपेरा मोबाइल प्रयोग करें वह हिन्दी सही रूप से दिखाता है। परन्तु यदि फोन में हिन्दी बिलकुल न दिखती हो या फोन केवल जावा सॉफ्टवेयर ही इंस्टाल करता हो तो यही एकमात्र उपाय है।