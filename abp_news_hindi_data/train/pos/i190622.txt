रिवर राफ्टिंग एक अन्य क्षेत्र है जहां आईटीबीपी के जवानों ने अपनी विशिष्ट पहचान अंकित की है। 1991 में अरुणाचल प्रदेश के जैलिंग से बांगलादेश की सीमा तक ब्रह्मपुत्र नदी की धाराओं में इसने 1100 कि॰मी॰ लंबा सफर तय किया। पिछले 200 वर्षों में कोई अन्य इस उपलब्धि को हासिल करने का साहस नहीं कर पाया है। इसके जवानों को अंटार्कटिका के वैज्ञानिक अभियान का हिस्सा बनने की दुर्लभ विशिष्टता भी प्राप्त है। हर वर्ष आईटीबीपी अंटार्कटिका के वैज्ञानिक अभियान के हर सदस्य को प्रशिक्षण देता हैं।