प्रेरित-अनुपालन प्रतिमान का एक प्रकार निषिद्ध खिलौना प्रतिमान है। 1963 में कार्लस्मिथ और एरोंसन द्वारा किए गए एक प्रयोग ने बच्चों में स्व-औचित्य का परिक्षण किया। इस प्रयोग में, बच्चों को एक कमरे में कई किस्म के खिलौनों के साथ छोड़ दिया गया, जिसमें एक बहुत ही वांछनीय खिलौना  शामिल थे। कमरे से निकलने पर, प्रयोगकर्ताओं ने आधे बच्चों को बताया कि एक विशेष खिलौने से खेलने पर एक गंभीर दंड दिया जाएगा और दूसरे आधे से कहा कि एक मामूली सजा दी जाएगी. अध्ययन में सभी बच्चों ने उस खलौने के साथ खेलने से परहेज किया। बाद में, जब बच्चों को कहा गया कि वे आज़ादी के साथ अपनी पसंद की सभी खिलौनों के साथ खेल सकते हैं, मामूली सजा वाले समूह के बच्चों की, सज़ा हटा लिए जाने पर भी, उस खिलौने से कम खेलने की संभावना थी। जिन बच्चों को मामूली सज़ा की धमकी दी गई थी उन्हें खुद को यह समझाना पड़ा कि क्यों उन्होंने खिलौने के साथ नहीं खेला। सज़ा का स्तर अपने आप में इतना अधिक नहीं था, इसलिए अपने असंगति को कम करने के लिए, उन बच्चों को खुद को यह समझाना पड़ा कि वह खिलौना खेले जाने लायक नहीं था।