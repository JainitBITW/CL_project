जब से इंग्लैण्ड ने स्कॉटलैण्ड पर क़ब्ज़ा करके उसका ब्रिटिश साम्राज्य में विलय कर लिया तब से स्कॉटलैण्ड में विद्रोह की भावना चलती रही है - जो कभी मध्यम हो जाती है और कभी तीव्र। स्कून के पत्थर की लन्दन में मौजूदगी को बहुत से स्कॉट लोग अपनी गुलामी का प्रतीक मानते थे। इसलिए सन् 1996 में इन स्कॉटी भावनाओं को ध्यान में रखते हुए अंग्रेज़ी सरकार ने फैसला किया के स्कून का पत्थर स्कॉटलैण्ड में रखा जाएगा और लन्दन तभी लाया जाएगा जब किसी नए महाराज या महारानी का राज्याभिषेक होना हो।