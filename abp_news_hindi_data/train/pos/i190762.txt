इसके अतिरिक्‍त रेल को बजटीय सहायता वर्षनुवर्ष बढ़ रही है। रेल बजट 2007-08, के अनुसार वर्ष 2006-07 के प्रथम नौ माहों के दौरान रेल ने रिकॉर्ड तोड़ निष्‍पादन दर्शाया है। सवारी लाभ 14 प्रतिशत की वृद्धि के साथ बढ़ा है और इसी अवधि में अन्‍य कोचिंग अर्जन 48 प्रतिशत बढ़ा है। सत्रह प्रतिशत की एक ऐतिहासिक वृद्धि माल अर्जन और सकल यातायात अर्जन, दोनों में दर्ज की गई है। सकल यातायात राजस्‍व 63,120 करोड़ रुपए अनुमानित है जो विगत वर्ष की तुलना में 18 प्रतिशत अधिक है और बजट अनुमान से 5.5 प्रतिशत अधिक है।