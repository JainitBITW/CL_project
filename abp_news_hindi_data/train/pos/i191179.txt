माइक्रोसॉफ्ट ऍक्सेल  एक स्प्रेडशीट-अनुप्रयोग है जिसकी रचना और वितरण माईक्रोसॉफ्ट ने अपनी माइक्रोसॉफ्ट विन्डोज़ और मैक ओएस एक्स के लिए किया है। यह अनुप्रयोग माईक्रोसॉफ्ट ऑफिस का एक भाग है। माईक्रोसॉफ्ट एक्सेल की मुख्य विशेषताओं में इसकी गणना सुविधायें, रेखांकन उपकरण, पिवट तालिका और एक मैक्रो प्रोग्रामिंग भाषा वीबीए शामिल हैं। 1993 में इसके संस्करण 5 के बाद से यह इन प्लेटफार्मों पर सबसे व्यापक रूप से प्रयोग होने वाला उपलब्ध स्प्रेडशीट अनुप्रयोग है। 