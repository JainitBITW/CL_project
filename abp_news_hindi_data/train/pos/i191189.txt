वेबर से पहले, अक्सर नस्ल और जातीयता को एक ही चीज़ के दो पहलुओं के रूप में देखा जाता था। 1900 के आस-पास और उससे पहले जातीयता की तात्विक आदिमवादी समझ प्रधान थी, लोगों के बीच सांस्कृतिक भिन्नता को विरासत में मिले लक्षणों और प्रवृत्तियों के परिणाम के रूप में देखा जाता था। इसी समय मस्तिष्क-विज्ञान जैसे "विज्ञानों" ने दावा किया कि वे विभिन्न आबादियों के बीच सांस्कृतिक और व्यवहारिक गुणों को उनकी बाह्य भौतिक संरचना, जैसे की खोपड़ी के आकार द्वारा, सहसम्बद्ध कर पाने में सक्षम है।