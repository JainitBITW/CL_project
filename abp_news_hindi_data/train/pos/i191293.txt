वैज्ञानिकों को सही तरह ज्ञात नहीं है कि बालदार गैंडों के ख़त्म हो जाने का क्या कारण था। एक धारणा है कि जैसे-जैसे आधुनिक मानव और निअंडरथल मानव इनका शिकार करने लगे, धीरे-धीरे यह विलुप्त हो गए। एक अन्य धारणा है कि जब पूर्व हिमयुग समाप्त होने लगा तो मौसम गरम हुआ और यह नए वातावरण की परिस्थितियों में जीवित न रह पाए। एक तीसरी धारणा यह भी है कि इस जाति में एक ऐसी नई जानलेवा बीमारी फैल गई जिसने पूरी जाति ही तेज़ी से ख़त्म कर डाली। विवाद जारी है।