वर्तमान में श्री संजय श्रीवास्तव अध्यक्ष, श्री एम.डी. कावरे मुख्य कार्यपालन अधिकारी हैं। रायपुर विकास प्राधिकरण एक साथ कई योजनाओं में एक साथ काम कर रहा है। प्राधिकरण की कई ऐसी योजनाएं है जो राजधानी रायपुर के स्वरुप क बदल रही है। प्राधिकरण रायपुर शहर विकास की दिशा में देश की सबसे बड़ी नगर विकास योजनाओं में से एक कमल विहार पर पर काम कर रहा है। कमल विहार दर असल नगर विकास योजना क्रमांक एक के नाम से जानी जाती है। इसके अन्तर्गत रायपुर शहर को व्यवस्थित करने के लिए 1600 एकड़ भूमि में कमल विहार योजना में अधोसंरचना का विकास किया जा रहा है। इसके अन्तर्गत भूस्वामियों को उनकी भूमि के बदले पुनर्गठित विकसित भूखंड या कलेक्टर गाईड लाईन के आधार पर तथा वहां निर्मित संरचनाओं के लिए मुआवजा दिया गया है।