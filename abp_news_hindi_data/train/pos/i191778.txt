यूपीएस की शक्ति क्षमता अधिक होनी चाहिये। अधिक यूपीएस इस तरह डिजाइन किए जाते हैं कि विद्युत जाने के 10 मिनट बाद तक उनसे जुड़े उपकरण काम कर सकते हैं। इसके लिए वी.ए. रेटिंग ध्यान रखनी होती है। एंपीयर रेटिंग कंप्यूटर/उपकरण पर लिखी होती है, जिसे वोल्टेज से गुणा कर सकते हैं। ऐसा यूपीएस लेना चाहिये, जिसकी वी.ए. रेटिंग 20 से 25 प्रतिशत ज्यादा हो। अधिकतर पीसी के लिए 600 वोल्ट-एंपीयर की दर का यूपीएस काफी रहता है। ज्यादातर यूपीएस बैकअप टाइम के आधार पर लिया जाता है जिससे उसकी पूरी क्षमता का ज्ञान नहीं हो पाता है। बैटरी बैकअप पूरी तरह से इस बात पर निर्भर करता है कि जुड़ने वाला उपकरण कितनी ऊर्जा ले रहा है। उपकरण जितना शक्तिशाली होगा, ऊर्जा की खपत उतनी ज्यादा करेगा।