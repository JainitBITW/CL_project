मेरी रोज़ जोज़ेफीन ताखे द ला पागरी का जन्म 23 जून, 1763 ईo को मार्तिनिक के द्वीप में हुआ था। वह लेफ्टिनेंट जोसेफ टासर द ला पागरी की सबसे बड़ी बेटी थी 16 वर्ष की अवस्था में जोज़ेफीन का विवाह वाइकाउंट अलेक्जांद्र बोहार्ने से हुआ और वह दो पुत्रों की माँ बनी। फ्रांसीसी क्रांति के समय जेकोविंस द्वारा संदिग्ध घोषित होने पर उसका पति बंदी बना लिया गया और दंडित हुआ। जोज़ेफान अत्यंत दुर्भाग्यपूर्ण और कठिन परिस्थितियों से घिर गई। किंतु परिस्थितियाँ बदलीं और 1795 ईo तक वह पेरिस में रानी बन चुकी थी। वह समय था जब नेपोलियन बोनापार्टं उन्नत्ति के शिखर पर चढ़ रहा था। नेपोलियन के इटली की सेना का प्रधान नियुक्त होने के समय जोज़ेफीन ने उससे विवाह कर लिया। 