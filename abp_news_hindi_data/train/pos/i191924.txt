पाक्योंग विमानक्षेत्र सिक्किम की राजधानी गंगटोक के निकट बना एक ग्रीनफील्ड हवाई अड्डा है। यह विमानक्षेत्र गंगटोक से दक्षिण में लगभग 35 कि॰मी॰ दूर 400 हे॰ में विस्तृत है। 4,500 फीट की ऊंचाई पर स्थित यह भारत के पांच सर्वोच्च ऊंचाई पर स्थित विमानक्षेत्रों में से एक है। यह भारत के पूर्वोत्तर क्षेत्र में बना प्रथम ग्रीनफील्ड हवाई अड्डा है तथा भारत का 100वां प्रचालन संलग्न विमानक्षेत्र भी है। यह सिक्किम राज्य का प्रथम हवाई अड्डा है।