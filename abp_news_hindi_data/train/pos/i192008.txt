1997 में ट्वैन ने अपना अगला एल्बम कम ऑन ओवर रिलीज़ किया। यह वो एल्बम था जिसने उन्हें अंतर्राष्ट्रीय स्तर पर एक सफल गायिका का दर्जा दिलाया। धीरे-धीरे इस एल्बम ने परत दर परत बिक्री बढ़ानी शुरू की। हालांकि यह कभी शीर्ष पर नहीं पहुंच पाया लेकिन बहुतेरे चार्टों पर सफल एकल गाने "यू आर स्टिल द वन" की वजह से इसकी बिक्री बुलंदी का आसमान चूम रही थी। "डोंट बी स्टूपिड", "हनी, आई एम होम", "मैन!आई फील लाइक अ वुमन!", "दैट डोंट इम्प्रेस मी मच" और "फ्रॉम दिस मोमेंट ऑन" आदि अन्यान्य गाने उन 12 गानों में शामिल हो गए जो अंततः एकल के रूप में रिलीज़ किये गए। "फ्रॉम दिस मोमेंट ऑन" गायक ब्रायन व्हाईट के साथ गाया हुआ एक युगल गीत है।