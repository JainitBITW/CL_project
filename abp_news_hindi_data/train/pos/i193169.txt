पश्चिम बंगाल के दार्जिलिंग और दवार्स क्षेत्र में रहने वाले नेपालियों/गोर्खाओं ने अपने लिए एक अलग राज्य गोर्खालैंड बनाने के लिए प्रस्ताव रखा था।सन् 1980 में गोर्खा राष्ट्रीय मुक्ति मोर्चा पार्टी के नेता सुभाष घिसिंग ने एक अलग राज्य गोर्खालैंड के लिए एक हिंसात्मक आंदोलन छेड़ा था। इस आंदोलन के फलस्वरुप 1988 में दार्जिलिंग गोर्खा हिल काउंसिल का गठन हुआ।दा0गो0हि0का0 एक नया राज्य बनाने के लिए उसके लक्ष्यों को पुरा न कर सका, जो सुभाष घिसिंग के पतन के साथ खत्म हो गया और 2007 में बिमल गुरुंगग के साथ एक नये पार्टी गोर्खालैंड जनमुक्ति मोर्चा का उत्थान हुआ। इन्होने गोर्खालैंड राज्य के निर्माण के लिए एक दूसरा आन्दोलन छेड़ा। गो0ज0मु0मो0 ने गोर्खालैंड राज्य के निर्माण के लिए तीन साल तक आन्दोलन किया, आन्दोलन के तीन साल बाद गो0ज0मु0मो0 दार्जिलिंग पहाड़ी क्षेत्र पर अर्ध-शासन चलाने के लिए राज्य सरकार के साथ एक समझौते पर पहुँची। 2 सितम्बर 2011 को गो0क्षे0प्र0 के निर्माण के लिए पश्चिम बंगाल वैधानिक सभा में एक ज्ञापन पत्र पेश किया गया। गो0क्षे0प्र0 के पास प्रशासनिक शक्ति, कार्यकारी शक्ति और आर्थिक शक्ति होगी लेकिन वैधानिक शक्ति नही होगी। उच्च न्यायालय के अवकाश प्राप्त न्यायाधीश के उपस्थिति में एक 10 सदस्यीय साझा सत्यापन समिती ने दवार्स और तराई को गो0क्षे0प्र0 के अधीन लाने के लिए गोर्खा निवासित क्षेत्र कि जाँच की।