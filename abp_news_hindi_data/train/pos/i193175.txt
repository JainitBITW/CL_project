भौगोलिक द्रष्टि से अफ्रीका और दक्षिण पश्चिम एशिया में चीतों की ऐसी आबादी मौजूद है जो अलग-थलग रहती है। इनकी एक छोटी आबादी ईरान के खुरासान प्रदेश में भी रहती है, चीतों के संरक्षण का कार्यभार देख रहा समूह इन्हे बचाने के प्रयास में पूरी तत्परता से जुटा हुआ है। सम्भव है कि इनकी कुछ संख्या भारत में भी मौजूद हो, लेकिन इस बारे में विश्वास के साथ कुछ नहीं कहा जा सकता. अपुष्ट रिपोर्टों के अनुसार पाकिस्तान के ब्लूचिस्तान राज्य में भी कुछ एशियाई मूल के चीते मौजूद हैं, हाल ही में इस क्षेत्र से एक मृत चीता पाया गया था।