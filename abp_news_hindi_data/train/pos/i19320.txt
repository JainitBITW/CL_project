फ़िल्म की शूटिंग पहले मॉरिशस में प्रस्तावित थी, हालांकि बाद में सलमान खान के आग्रह पर शूटिंग स्थल को बदलकर श्रीलंका कर दिया गया था। सलमान के अनुसार इस आग्रह की वजहों में श्रीलंका की भारत से नजदीकी, तथा भारतीय फिल्मों के लिए श्रीलंका का उपयुक्त परिदृश्य मुख्य थी। फ़िल्म की शूटिंग 20 जून 2010 को कोलोंबो में शुरू हुई। फिल्मांकन का पहला चरण 27 दिनों तक कोलोंबो तथा उसके नज़दीकी शहर बेन्टोत में चला, जिसमें लगभग 40 प्रतिशत फ़िल्म की शूटिंग पूर्ण कर ली गयी थी।