अपोलो अभियान का प्रारंभ आइजनहावर के राष्ट्रपतित्व काल के दौरान 1960 के दशक की शुरूवात में हुआ था। यह मर्क्युरी अभियान का अगला चरण था। मर्क्युरी अभियान में एक ही अंतरिक्ष यात्री पृथ्वी की निचली कक्षा में सीमीत परिक्रमा कर सकता था, जबकि इस अभियान का उद्देश्य तीन अंतरिक्षयात्री द्वारा पृथ्वी की वृत्तीय कक्षा में परिक्रमा और संभव होने पर चन्द्रमा पर अवतरण था।नवंबर 1960 में जान एफ केनेडी ने एक चुनाव प्रचार सभा में सोवियत संघ को पछाड़ कर अंतरिक्ष में अमरीकी प्रभूता साबित करने का वादा किया था। अंतरिक्ष प्रभूता तो राष्ट्रीय प्रतिष्ठा का प्रश्न था लेकिन इसके मूल में प्रक्षेपास्त्रो की दौड़ में अमरीका के पिछे रहना था। केनेडी ने अमरीकी अंतरिक्ष कार्यक्रम को आवश्यक वित्तीय सहायता उपलब्ध करायी।