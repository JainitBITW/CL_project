बिहार के दक्षिण में छोटानागपुर का पठार, जिसका अधिकांश हिस्सा अब झारखंड है, तथा उत्तरी भाग में हिमालय पर्वत की नेपाल श्रेणी है। राज्य के 94.2 हजार वर्ग किलोमीटर क्षेत्रफल में से 53300 वर्ग किमी गंगा का उत्तरी मैदान है जबकि 40900 वर्ग किमी दक्षिण बिहार में पड़ता है। भौगोलिक तौर पर बिहार को तीन प्राकृतिक भागों में बाँटा जाता है- उत्तर का पर्वतीय एवं तराई भाग, मध्य का विशाल मैदान तथा दक्षिण का पहाड़ी किनारा। 