फ़िल्म में संगीत रचना प्रीतम तथा देवी श्री प्रसाद ने की है, तथा इसके गीत अमिताभ भट्टाचार्य, आशीष पण्डित, नीलेश मिश्र तथा कुमार ने लिखे हैं। संदीप शिरोडकर ने फ़िल्म का पार्श्व संगीत रचा है। फ़िल्म की संगीत एल्बम को 25 अप्रैल 2011 को गोरेगांव की फ़िल्म सिटी में एक समारोह में जारी किया गया था। टी-सीरीज़ के बैनर पर जारी इस एल्बम में कुल 8 गीत हैं, जिनमें से 4 मूल गीत हैं, तथा प्रत्येक का एक रीमिक्स है। तीन गीत प्रीतम ने रचे हैं, जिन्हें नीरज श्रीधर, केके तथा राहत फतेह अलीखान ने तथा देवी श्री प्रसाद का कंपोज़ किया एक गीत मीका सिंह ने गाया है।