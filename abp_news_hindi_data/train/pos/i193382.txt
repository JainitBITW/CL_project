रेणुका, जो एक अभयारण्य भी है, पौराणिक कथा द्वारा परशु राम ओर उनकी माँ रेणुका से जुड़ा है। लोगों में मान्यता है कि वैदिक काल में जमदग्नि ऋषि अपनी पत्नी रेणुका के साथ यहाँ झील के किनारे रहते थे। कार्तिक मास में यहाँ से 9 किलोमीटर दूर जामू गाँव से परशु राम को पालकी में लाया जाता है, फिर गिरीगंगा में स्नान के बाद उन्हें अन्य देवताओं के साथ रेणुका झील के पास लाते हैं, जहाँ उनका अपनी माँ रेणुका से मिलन होता है।