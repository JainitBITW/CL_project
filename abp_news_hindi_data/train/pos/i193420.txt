फ़िलिपीन गर्त फ़िलिपीन्ज़ के लूज़ोन द्वीप से पूर्व में आरम्भ होकर दक्षिणपूर्वी दिशा में चलकर इण्डोनेशिया के मालुकू द्वीपसमूह के उत्तरी भाग में हालमाहेरा द्वीप के पास तक चलता है। इस गर्त के उत्तर में पूर्व लूज़ोन गर्त है और इन दोनों गर्तों के बीच फ़िलिपीन सागर प्लेट के ऊपर स्थित बेनहैम पठार आता है। फ़िलिपीन गर्त दो भौगोलिक तख़्तों के आपसी टकराव में बनने वाले निम्नस्खलन क्षेत्र का नतीजा है।