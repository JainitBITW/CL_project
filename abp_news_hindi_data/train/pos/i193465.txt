सुपरगर्ल डीसी कॉमिक्स द्वारा प्रकाशित अमेरिकी कॉमिक पुस्तकों में दिखने वाली कई काल्पनिक चरित्रों का नाम है। कारा ज़ोर-एल को मूल तथा सबसे प्रसिद्द सुपरगर्ल माना जाता है। इस चरित्र को लेखक ओटो बिन्दर द्वारा बनाया गया था, और कलाकार अल प्लास्टिनो ने इसका डिजाइन तैयार किया था। कारा सर्वप्रथम एक्शन कॉमिक्स #252 में प्रकाशित "द सुपरगर्ल फ्रॉम क्रिप्टोन" नामक एक कहानी में दिखाई दी थी। 1985 में कारा की मृत्यु के बाद कई अलग अलग चरित्रों ने सुपरगर्ल नाम अपनाया, जिनमें मैट्रिक्स, लिंडा डैनवर्स और सिर-एल इत्यादि प्रमुख हैं।