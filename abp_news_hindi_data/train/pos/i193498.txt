मिताली मधुमिता, भारतीय सेना की पहली महिला अधिकारी हैं जिन्हें बहादुरी पुरस्कार दिया गया हैं। 26 फरवरी, 2010 को अफगानिस्तान के काबुल में आतंकवादियों द्वारा भारतीय दूतावास पर हुए हमले के दौरान दिखाए गए अनुकरणीय साहस के लिए लेफ्टिनेंट कर्नल मिताली मधुमिता ने 2011 में सेना पदक प्राप्त किया। इसके अलावा वे जम्मू-कश्मीर और भारत के पूर्वोत्तर राज्य में भी अपनी सेवा दे चुकी थी। लेफ्टिनेंट कर्नल मधुमिता भारतीय दूतावास के अन्दर जाकर, जहाँ हमला हुआ था, कई घायल नागरिकों और सेन्य कर्मियों को मलबे से बचाया था। 2010 के काबुल दूतावास हमले में सात भारतीयों सहित लगभग उन्नीस लोगों ने अपनी जान गंवा दी।