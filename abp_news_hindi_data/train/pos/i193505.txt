विजुअल स्टूडियो में एक कोड संपादक शामिल होता है, जो इन्टेलीसेन्स और साथ ही कोड रिफैक्टरिंग का समर्थन करता है। यह एकीकृत डीबगर स्रोत-स्तरीय डीबगर और मशीन-स्तरीय डीबगर दोनों के रूप में कार्य करता है। अन्य अंतर्निर्मित उपकरणों में GUI अनुप्रयोगों के निर्माण के लिये फॉर्म डिज़ाइनर, वेब डिज़ाइनर, क्लास डिज़ाइनर और डेटाबेस स्कीमा डिज़ाइनर शामिल हैं। यह प्लग-इन्स को स्वीकार करता है, जो स्रोत नियंत्रण तंत्रों के लिये समर्थन जोड़ने से लेकर डोमेन-विशिष्ट भाषाओं के लिये एडिटर और विजुअल डिज़ाइनर जैसे नये उपकरण-समूह जोड़ने या सॉफ्टवेयर विकास जीवन-चक्र के अन्य पहलुओं तक लगभग प्रत्येक स्तर पर इसकी कार्यात्मकता में वृद्धि करते हैं।