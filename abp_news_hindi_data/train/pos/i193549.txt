विजुअल स्टूडियो 2010 कोड एडिटर अब सन्दर्भों को हाइलाइट करता है; जब भी किसी चिन्ह को चयनित किया जाता है, तो उस चिन्ह के अन्य सभी प्रयोगों को हाइलाइट कर दिया जाता है। C++, C# और VB.NET परियोजनाओं में सभी चिन्हों पर एक वृद्धिशीलरूप से खोज करने के लिये यह एक क्विक सर्च विशेषता भी प्रस्तुत करता है। क्विक सर्च उप-स्ट्रिंग मिलानों और कैमलकेस खोजों का समर्थन करती है। कॉल हाइरार्की विशेषता विकासकर्ता को उन सभी मेथड्स को देखने की अनुमति देती है, जिन्हें वर्तमान मेथड से और साथ ही वर्तमान मेथड को कॉल करनेवाली मेथड्स से कॉल किया गया हो। विजुअल स्टूडियो में इन्टेलीसेन्स एक consume-first मोड का समर्थन करता है, जिसे विकासकर्ता द्वारा चुना जा सकता है। इस मोड में, इन्टेलीसेन्स आइडेंटिफायरों को स्वतः-पूर्ण नहीं करेगा; यह विकासकर्ता को अपरिभाषित आइडेंटिफायरों का प्रयोग करने और उन्हें बाद में परिभाषित करने की अनुमति देता है। यदि विजुअल स्टूडियो 2010 उनके प्रयोग के आधार पर उनके प्रकारों का अनुमान लगा सके, तो यह उन्हें स्वचालित रूप से परिभाषित करके इसमें सहायता कर सकता है।