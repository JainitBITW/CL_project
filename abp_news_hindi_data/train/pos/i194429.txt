दूसरे पहलू के अन्तरगत वह अध्ययन हैं जिनमें पराप्राकृतिक विश्वास, अलौकिक तत्वों की विविधता, तथा इनमें होने वाले बदलाव को मानसिक स्वास्थ्य से जोड़कर देखा गया। अशिस नंदी के लेख में भारत के तैंतीस करोड़ देवी-देवता जो छोटे-छोटे समूहों की जीवन शैलियों के प्रतिबिंब हैं, जिनमें इस बदलाव के साक्ष्य इन देवी-देवताओं के बाहरी प्रतीकों और परम्पराओं, तथा जन मानस की गहराई में देखे गए। एक अन्य सन्दर्भ लेकर, सुधीर ककड़ झाड़-फूंक में लगे ओझाओं तथा मुक्ति का सन्देश देते अध्यात्म गुरूओं को खोज की परीधि में लाकर, भारत जैसे देश में, अलौकिक तत्वों की मानसिक स्वास्थ्य में भूमिका ही तय नहीं की, इनका मनोविश्लेषण की विचारधारा के अनुरूप सटीक अध्ययन भी किया। मन की अन्य विचारधाराओं, मनोचिकित्सा तथा नृविज्ञान, में हुए अध्ययन मानसिक स्वास्थ्य में अलौकिक तत्वों की सकारात्मक भूमिका के पक्षधर हैं।