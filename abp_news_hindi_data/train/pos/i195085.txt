इस देश की वर्तमान सीमाएँ 1889 में ब्रिटेन और फ़्रांस के बीच हुए एक समझौते के बाद निर्धारित की गई थी। पैरिस में अंग्रेज़ों और फ़्रांसीसीयों के मध्य हुई वार्ता के बाद, फ़्रांसीसीयों ने अंग्रेज़ों को आरम्भ में गाम्बिया नदी का 320 किमी का भाग नियन्त्रण के लिए दिया। 1891 में आरम्भ हुए सीमाकन से पैरिस वार्ता के पन्द्रह वर्षों बाद जाकर गाम्बिया की समापक सीमाओं का निर्धारण हुआ। सीधी रेखाओं और वृतांशों की श्रृंखलाओं के परिणामस्वरूप अंग्रेजों उन क्षेत्रों का नियन्त्रण मिला जो गाम्बिया नदी के उत्तर और दक्षिण में 16 किमी तक फैला हुआ था।