24 सितम्बर 2015 को मक्का में हज यात्रा के दौरान हुई एक भगदड़ में कम से कम 719 हाजियों की मौत हो गयी और 863 अन्य यात्री घायल हो गये। 1990 के हज भगदड़ के बाद जिसमें 1426 लोगों की मौत हो गयी थी, मक्का में हुई यह सबसे खतरनाक और बडी दुर्घटना है। ईरान की सरकारी समाचार एजेंसी का कहना है कि ईरान की हजयात्रा समिति के अनुसार 1300 से ज्यादा लोगों के मौत होने की आशंका है। लेबनान के अद-दियार की सूचना के अनुसार राजकुमार मोहम्मद बिन सलमान अल सऊद के काफ़िले ने इस भगदड़ में केंद्रीय भूमिका निभाई।