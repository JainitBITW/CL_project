टेलीविजन समाचार की झलकियों से यह पता चलता है कि अमेरिकी सरकार ने गोलीबारी की इस घटना को आतंकी कार्रवाई माना है तथा मोरक्को सरकार पर दोषियों को पकड़ने के लिये दबाव बना रही है। यह पता चलने पर कि वह राइफल हसन की है, मोरक्को पुलिस तेजी से उसके घर में घुसती है तथा उससे और उसकी पत्नी से सख्ती से तब तक पूछताछ करती है जब तक कि वे यह नहीं बताते वह राइफल उसे एक जापानी व्यक्ति द्वारा दी गयी थी तथा उसने बाद में वह राइफल अब्दुल्ला को बेंच दी थी। सड़क पर पुलिस को देखकर दोनों लड़के पिता के समक्ष अपना गुनाह कबूल करते हैं। तीनों अपने घर से भाग जाते हैं तथा अपनी राइफल बरामद करते हैं। पुलिस एक चट्टानी ढ़ाल पर उन्हें घेर लेती है एवं गोलाबारी करती है। अपने भाई के पैर में गोली लगने पर यूसुफ भी जबावी गोलीबारी करता है जिससे एक पुलिस अधिकारी के कंधे में गोली लगती है। पुलिस गोलीबारी जारी रखती है, परिणामस्वरूप अहमद की पीठ में गोली लगती है जिससे संभवतः वह मृतप्राय रूप से जख्मी हो जाता है। पिता को दुःख से चिल्लाते देख अंततः यूसुफ आत्मसमर्पण कर देता है तथा सभी अपराध अपने ऊपर ले लेता है तथा उसके परिवार को माफ करने तथा भाई को चिकित्सीय सहायता प्रदान करने के लिये प्रार्थना करता है। पुलिस उसे गिरफ्तार कर लेती है परिवार का भाग्य अनसुलझा ही रहता है।