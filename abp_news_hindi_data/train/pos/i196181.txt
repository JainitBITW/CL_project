भारतीयों द्वारा बनाये गये कोशों में जिन दो कोशों का सर्वाधिक प्रचार-प्रसार हुआ, वे हैं - "श्रीधर भाषा कोश', श्रीधर त्रिपाठी, लखनऊ, पृष्ठ सं. 744 तथा 'हिन्दी शब्दार्थ पारिजात', द्वारका प्रसाद चतुर्वेदी, इलाहाबाद। पहले कोश में लगभग 25,000 शब्द संख्या है जबकि दूसरे में ब्रजभाषा-अवधी आदि विभाषाओं के शब्दों की पर्याप्त संख्या रहने के कारण शब्द संख्या अधिक है। अनुमान किया जा सकता है कि 20वी शताब्दी के प्रारंभ तक शब्द संकलन 50,000 तक पहुँच गया। 