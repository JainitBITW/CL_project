दिल्ली दरवाजे का निर्माण मुगल काल में हुआ था एवं यह पुराने लाहौर शहर के 13 में से शेष बचे छः प्रवेशद्वारों में से एक है। इस दरवाजे का नाम दिल्ली पर रखा गया है, क्योंकि यह पूर्वमुखी होने के कारण दिल्ली शहर की ओर रुख करता है। मुगल काल में यह द्वार लाहौर शहर के मुख्य प्रवेशद्वार के रूप में प्रयोग किया जाता था। इसके द्वार प्रत्येक दिन सांय बन्द कर दिये जाते थे। इस परिसर से लगी 17वीं शताब्दी की कई ऐतिहासिक इमारतें हैं जैसे वज़ीर खां मस्जिद, शाही हम्माम एवं हवेलियाँ।