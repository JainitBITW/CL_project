कम्पाइलर पूरे प्रोग्राम को प्रविष्ट होने के पश्चात उसे मशीनी भाषा में परिवर्तित करता है जबकि इन्टरप्रेटर उच्च स्तरीय प्रोग्रामिंग भाषा में लिखे गये प्रोग्राम की प्रत्येक लाइन के कम्प्यूटर में प्रविष्ट होते ही उसे मशीनी भाषा में परिवर्तित कर देता है। अत: ऐसी उच्च स्तरीय प्रोग्रामिंग भाषा जिसमें कि कम्पाइलर का प्रयोग होता है प्रोग्राम को लिखने के बाद प्रोग्राम को कम्पाइलर में लोड किया जाता है जबकि ऐसी भाषा में प्रोग्राम लिखने पर जिसमें की इन्टरप्रेटर का प्रयोग होना है प्रोग्राम लिखने से पूर्व ही इन्टरप्रेटर को लोड किया जाता है। ’सी’ भाषा में कम्पाइलर और बेसिक में इन्टरप्रेटर का प्रयोग किया जाता है।