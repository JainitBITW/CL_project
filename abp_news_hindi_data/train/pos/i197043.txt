 मेरी रेनाल्ड्स- यह प्रसिद्ध दृष्टांत है। रोगिणी 20 घंटे की निद्रा से जागने पर बच्चे जैसी बन गई। वह कुछ शब्दों के अतिरिक्त कुछ बोल भी न पाती थी। फिर से हर चीज़ की शिक्षा उसे दी जाने लगी। उदास की जगह प्रसन्न रहती थी। जंगली जानवरों से भी नहीं डरती थी। पाँच सप्ताह के बाद फिर वैसी की वैसी हो गई। पहले की कुछ याद न रही। इसके बाद लगातार 15-16 वर्षों तक थोड़े थोड़े दिनों की सामान्यतावस्था के अंतराल के साथ 'परिवर्तित व्यक्तित्व' की लंबी अवधियाँ आती रहीं। सबसे अंतिम रूप में यह अवस्था तब आई जब वह 36 वर्ष की थी। यह स्थिति लगातार 25 वर्ष यानी उसके अंतिम काल तक बनी रही। उसने अंतिम समय एकाएक सिरदर्द का अनुभव किया और 61 वर्ष की उम्र में वह इसी 'दूसरे व्यक्तित्व' में ही मर गई।