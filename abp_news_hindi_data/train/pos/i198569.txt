प्राचीन यूनानी और रोमन लोगों ने पैलेस्ट्रास में एथलेटिक के प्रशिक्षण, समुद्री खेलों तथा सैन्य अभ्यास के लिए कृत्रिम पूलों का निर्माण किया था। रोमन सम्राटों के पास निजी तरण ताल होते थे जिनमें मछलियों को भी रखा जाता था, इसलिए पूल के लिए लैटिन शब्दों में से एक पिसिना भी है। पहला गर्म स्विमिंग पूल ईसा पूर्व पहली सदी में रोम के गयुस मीसेनस द्वारा बनाया गया था। गयुस मीसेनस एक अमीर रोमन लॉर्ड थे जिन्हें कला के प्रथम संरक्षकों में से एक माना जाता है।