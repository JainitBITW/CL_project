1957 में द डेली एक्सप्रेस ने फ़्लेमिंग से उनकी कहानियों को कॉमिक्स स्ट्रिप में रुपांतरित करने का अनुरोध किया और उन्हे हर पुस्तक के लिए £1,500 देने की पेशकश की। फ़्लेमिंग को लगा कि कॉमिक्स में उनकी लिखावट की गुणवत्ता नहीं दिखेगी परन्तु शुरुआती विरोध के बाद वे इसके लिए राज़ी हो गए। डेली एक्सप्रेस को मदद करने के लिए फ़्लेमिंग ने एक कलाकार की सहायता से बॉण्ड का स्केच तैयार किया। छायाकार जॉन मैकलस्की को लगा कि फ़्लेमिंग के बॉण्ड का चित्र युद्ध के पहले का व काफ़ी पुराना लगता है इसलिए उन्होने उसे मज़बुत व क्रूर रूप दिया। पहली स्ट्रिप कसिनो रोयाल 7 जुलाई 1958 से 13 दिसम्बर 1958 के बीच प्रकाशित की गई जिसका लेखन कार्य ऐन्थोनी हर्ण व चित्रिकरण का काम जॉन मैकलस्की ने संभाला था।