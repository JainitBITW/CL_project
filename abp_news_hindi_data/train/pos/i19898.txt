वर्ष 1947 में भारत की आजादी के समय जोधपुर राज्य के अन्तिम शासक महाराजा हनवंत सिंह ने भारत में विलय के प्रस्ताव पर हस्ताक्षर करने में देरी कर दी। यहाँ तक की वो अल्परूप से पाकिस्तान में विलय का संकेत दे चुके थे, चूँकि जोधपुर की सीमा पाकिस्तान से लगती है और मुहम्मद अली जिन्ना ने व्यक्तिगत रूप से उन्हें पाकिस्तान के बंदरगाह काम में लेने के लिए विश्वास दिलाया था। अन्ततः वो अपने राज्य का भारत अधिराज्य में विलय के लिए सहमत हो गये लेकिन अन्तिम समय के नाटकीय घटनाक्रम से पहले नहीं।