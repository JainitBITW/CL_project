प्रधानमंत्री श्री मोदी के इस बयान के कुछ दिन बाद ही पटियाला में गोरक्षक दल के मुखिया सतीश कुमार को अप्राकृतिक यौन शोषण सहित अन्य आपराधिक गतिविधियों के आरोप में गिरफ्तार कर लिया गया | परन्तु गोरक्षक प्रधानमंत्री पर गुस्सा गए, और उनपर सेकुलर होने का आरोप लगाया | गोरक्षकों ने मोदी पर उनकी पीठ पर छुरा घोंपने का आरोप लगाया, और कहा की 'नरेंद्र मोदी की मानसिकता अभी भी चायवाले की है।' अखिल भारतीय हिंदू महासभा ने तो प्रधानमंत्री नरेंद्र मोदी को गंभीर परिणाम भुगतने की धमकी दी | विश्व हिन्दू परिषद ने प्रधानमंत्री मोदी के इस बयान को गोरक्षकों को अपमान बताया, और कहा कि 2019 के लोकसभा चुनाव में भाजपा को इसका परिणाम भुगतना पड़ेगा।