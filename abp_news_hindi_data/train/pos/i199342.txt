समूह के साथ ट्रेनिंग करते हुए कृपाल खुराणा की हत्या की योजना बनाता है। इसके एक वर्ष बाद वह एक व्यस्त बाजार में सबके सामने खुराना की हत्या कर देता है। गायब हो जाने से पहले वह जसवंत और वीरां से एक अंतिम बार मिलने जाता है। जब कृपाल समूह के ठिकाने पर वापस लौटकर आता है, तो उस जगह को खाली पाता है। कुछ दिनों तक छुपे रहने के बाद, समूह का एक सदस्य उससे संपर्क करता है, और बताता है कि कमांडर ने हिमाचल प्रदेश में समूह का नया ठिकाना बना लिया है। कमांडर कृपाल को बताता है कि पुलिस को उस पर शक हो चुका है, और वे लोग जसवंत को फिर से पूछताछ के लिए ले गए थे।