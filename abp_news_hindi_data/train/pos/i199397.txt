टिबड़ेवाल ने अपने राजनीतिक पत्रकारिता जीवन की शुरुआत इण्डिया टुडे से की। इसके बाद इन्होंने उत्तर प्रदेश के महराजगंज जिले में इंडियन एक्सप्रेस समूह के ब्यूरो चीफ के रुप में काम किया। प्रिंट मीडिया के बाद टिबड़ेवाल ने इलेक्ट्रानिक मीडिया की ओर रुख किया और जनवरी 2006 में डीडी न्यूज़, नई दिल्ली में टेलीविजन पत्रकार के रुप में जुड़ गये। इस दौरान टिबड़ेवाल ने भारत के राष्ट्रपति और प्रधानमंत्री के साथ उनके विशेष विमान में देश और विदेश की कई यात्राएं की।