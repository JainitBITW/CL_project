स्टॉक-मूल्य गतिविधि पर डाउ सिद्धांत एक तकनीकी विश्लेषण है जिसमें सेक्टर रोटेशन के कुछ पहलु शामिल हैं। इस सिद्धांत को चार्ल्स एच. डाउ द्वारा लिखित वॉल स्ट्रीट जर्नल के 255 संपादकीय से निकाला गया था, वे वॉल स्ट्रीट जर्नल के पत्रकार, संस्थापक और प्रथम सम्पादक थे और डाउ जोन्स एंड कंपनी के सह-संस्थापक थे। डाउ की मृत्यु के बाद, विलियम पीटर हैमिल्टन, रॉबर्ट रिया और ई. जॉर्ज शैफर ने डाउ सिद्धांत को, जो डाउ के संपादकीय पर आधारित था संगठित किया और सामूहिक रूप से पेश किया। खुद डाउ ने कभी "डाउ सिद्धांत" शब्दावली का प्रयोग नहीं किया था और न ही उसे एक ट्रेडिंग प्रणाली के रूप में प्रस्तुत किया।