अन्य समस्याओं में चेरी आई, जो कि आंख की पलक के भीतरी हिस्से में आये उभार की स्थिति होती है, कुछ एलर्जियां, तथा अधिक उम्र वाले बुलडॉग में कूल्हे की समस्याएं आदि शामिल हैं। पिल्लों का प्रजनन अक्सर सिजेरियन सेक्शन विधि से किया जाता है, क्योंकि प्राकृतिक जन्म की प्रक्रिया में इनका बड़ा सर मां की नाल में फंस जाता है। हालांकि, प्राकृतिक रूप से पिल्लों को जन्म देना किसी बुलडॉग के लिए अस्वाभाविक नहीं है। 80% से अधिक बुलडॉग सिजेरियन सेक्शन विधि की सहायता से ही जन्म लेते हैं।बुलडॉग के चेहरे पर पड़ी सिलवटों अथवा "रोप" को नियमित रूप से रोज़ साफ़ किया जाना चाहिए, अन्यथा नमी इकठ्ठा होने से अनचाहे संक्रमण का खतरा हो सकता है। इसके अतिरिक्त प्राकृतिक रूप से मुड़ी हुई बुलडॉग की पूंछ कुछ कुत्तों में शरीर के साथ इतनी कड़ी हो जाती है कि उन्हें नियमित रूप से सफाई के साथ थोड़ा मरहम लगाने की आवश्यकता पड़ती है।