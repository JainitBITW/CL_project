मनुष्य की बुद्धि का यदि सबसे अच्छा परिचय किसी अस्त्र से मिलता है तो वह तारपीडो है। हर प्रकार की आवश्यकताओं में यह काम आ सकता है, यहाँ तक कि चलाने के बाद भी इसका इच्छानुसार उपयोग हो सकता है। यह पानी के अंदर 3 से 40 नॉट के वेग से 15,000 गज जा सकता है। यह सीधे जा सकता हैऔर अभीष्ट होने पर एक या अनेक बार दिशा को बदल भी सकता है। पानी में जिस गहराई पर यह स्थापित किया जाता है, उसी गहराई पर स्थिर रहता है और जहाज से टकराने पर, या उसके नौतल के नीचे से पार होते समय, विध्वंसक विस्फोट करता है।