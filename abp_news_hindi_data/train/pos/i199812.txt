एच ए एल द्वारा सैनिक एवं नागरिक उड्डयन के लिए अनेक अनुसंधान व विकास कार्य सफलतापूर्वक अपनाए गए हैं। ध्रुव-एड्वान्स्ड लाइट हेलिकाप्टर, तेजस-लाइट कंबाट एयरक्राफ्ट, माध्यमिक जेट प्रशिक्षक तथा विभिन्न सैनिक एवं नागरिक स्तरोत्थानों जैसी वर्तमान परियोजनाओं में गणनीय प्रगति प्राप्त हुई है। ध्रुव के उत्पादन के प्रथम वर्ष के दौरान ही, मार्च, 2002 में, भारतीय थल सेना, वायुसेना एवं तटरक्षक को सुपुर्दगी कर दी गयी जो अनन्य उपलब्धि है।