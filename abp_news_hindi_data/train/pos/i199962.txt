गुरु की हत्या, गुरुपत्नी–गमन, सुवर्ण की चोरी और सुरापान आदि के लिए इस सूत्र में अत्यन्त भयावह प्रायश्चित्त कृत्यों का विधान किया गया है। प्रचलित आकार की अपेक्षा श्रुति को ही इसमें प्रामाणिक माना गया है। आपस्तम्ब धर्मसूत्र गत प्रथम प्रश्न के आठवें पटल को 'अध्यात्म पटल' के नाम से अभिहित किया गया है। इसमें अभिव्यक्त विचार उपनिषदों से प्रभावित हैं। इसके अन्तर्गत योग पर विशेष बल दिया गया है। शंकर ने आपस्तम्ब धर्मसूत्र के अध्यात्म–विषयक दो पटलों पर भाष्य लिखा है।