तात्या का जन्म महाराष्ट्र में नासिक जिले के निकट येवला नामक गाँव में एक देशस्थ ब्राह्मण परिवार में हुआ था। उनके पिता पाण्डुरंग राव भट्ट़, पेशवा बाजीराव द्वितीय के घरेलू कर्मचारियों में से एक थे। पेशवा बाजीराव के प्रति स्वामिभक्त होने के कारण वे बाजीराव के साथ सन् 1818 में बिठूर चले गये थे। तात्या का वास्तविक नाम रामचंद्र पाण्डुरंग राव था, परंतु लोग स्नेह से उन्हें तात्या के नाम से पुकारते थे। तात्या का जन्म सन् 1814 माना जाता है। अपने आठ भाई-बहनों में तात्या सबसे बडे थे।