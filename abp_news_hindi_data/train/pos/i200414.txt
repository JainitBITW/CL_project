महाथिर एक मेहनती छात्र थे। अपने पिता के कड़े अनुशासन ने उन्हें अध्ययन की ओर प्रेरित किया, और उन्होंने खेल में कम रुचि दिखाई। उन्होंने 1930 में सेबरांग पेरक मलय बॉयज़ स्कूल से अपनी प्राथमिक शिक्षा शुरू की।. 1933 में अपनी माध्यमिक शिक्षा, अंग्रेजी माध्यमिक विद्यालय से की। द्वितीय विश्व युद्ध के दौरान मलाया पर जापानी कब्जे के दौरान स्कूलों के बंद होने के बाद, वह कॉफी और अन्य खाद्य पदार्थ बेचने के व्यवसाय में चले गये। युद्ध के बाद, उन्होंने दिसंबर 1946 में सीनियर कैम्ब्रिज परीक्षाओं को पूरा कर माध्यमिक विद्यालय से स्नातक की उपाधि प्राप्त की और सिंगापुर के किंग एडवर्ड सप्तम कॉलेज ऑफ मेडिसिन में चिकित्सा का अध्ययन करने के लिए गये। जहां उनकी मुलाकात अपनी भावी पत्नी और साथी चिकित्सा छात्र सिती हस्मा मोहम्मद अली से हुई। स्नातक होने के बाद, महाथिर ने 1956 में शादी से पहले सरकारी सेवा में डॉक्टर के रूप में कार्य किया। वह अगले वर्ष अलोर सितार लौट आए और अपनी खुद की चिकित्सा अभ्यास स्थापित किया। शहर में एकमात्र मलाय डॉक्टर के रूप में वे काफी सफल रहें और उन्होनें बहुत धन कमाया। 1957 में, उनका पहला बच्चा मरीना हुई, बाद में तीन अन्य बच्चे हुए व तीन बच्चो को उन्होनें गोद लिया।