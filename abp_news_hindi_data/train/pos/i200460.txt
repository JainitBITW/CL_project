जीएसएम नेटवर्क आईएमईआई संख्या के प्रयोग द्वारा चुराए गए फोन उपकरण के बारे में पता कर सकते हैं। इसके द्वारा निर्माता, मॉडल, निर्माण तिथि आदि का भी पता लगा सकते हैं। किसी व्यक्ति का मोबाइल उपकरण चोरी या गुम हो जाने की स्थिति में सेवा प्रदाता कंपनी को फोन कर सूचना देनी होती है और चोरी गए मोबाइल उपकरण का प्रयोग बंद यानि ब्लॉक भी कराया जा सकता है। जब भी चोरी हुआ उपकरण चालू होगा व नेटवर्क पर जुड़ेगा, तभी उपकरण पहचान पंजिका के डाटाबेस के द्वारा उसकी सूचना व स्थिति कंपनी को ज्ञात हो जाती है व उसे पकड़ा या ढूंढा भी जा सकता है।