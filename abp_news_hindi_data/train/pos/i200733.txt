कोस्तानय प्रान्त यूराल पहाड़ों के पास और रूस की सीमा पर स्थित है। यहाँ की भूमि ज़्यादातर समतल है और इसके काफ़ी भाग में बहुत ही उपजाऊ काले रंग की चेरनोज़ेम मिटटी है। बहुत से नदी-झरने इस से गुज़रते हैं। तोबोल नदी, जो इरतिश नदी की एक महत्वपूर्ण उपनदी है, इसी प्रांत से शुरू होकर उत्तर को रूस की तरफ बहती है। सूबे में 5000 से अधिक झीलें गिनी गई हैं। उत्तर में चीड़ के वन विस्तृत हैं और दक्षिण में स्तेपी के घास-झाड़ के मैदान फैले हुए हैं।