अध्ययनों से अनुमान लगाया गया है कि भोजन करने के विकृत प्रतिरूपों का जारी रहना आहारहीनता की एक एपिफिनामिना हो सकता है। मिनेसोटा अनशन प्रयोग के परिणामों में देखा गया कि आहारहीन रखने पर सामान्य लोग एनोरेक्सिया नर्वोज़ा के अनेक बर्तावसंबंधी प्रतिरूप प्रदर्शित करते हैं। ऐसा नाड़ी-अंतःस्रावी तंत्र में हुए अनेकों परिवर्तनों के कारण हो सकता है जो एक स्वतःसंचालित चक्र में परिणीत हो जाता है। अध्ययनों के अनुसार संभवतया AN के प्रति किसी पहले से मौजूद पूर्वप्रवृति के कारण कुछ मामलों में डायटिंग से हुई वजन की हानि AN के उत्पन्न होने में उद्दीपनकारक हो सकती है। एक अध्ययन में विभिन्न कारणों जैसे, परजीवी संक्रमण, दवाओं के अनुषंगी प्रभाव और शल्यचिकित्सा के परिणामस्वरूप हुई अप्रत्याशित वजनहानि से उत्पन्न ANके मामलों के बारे में बताया गया है। इनमें वजनहानि स्वयं एक उद्दीपक थी।