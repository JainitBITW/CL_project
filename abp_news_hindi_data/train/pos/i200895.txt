BDD एक दीर्घकालिक और कमजोर कर देने वाला रोग है जिसके कारण सामाजिक अलगाव, महा अवसाद, आत्महत्या के विचार और प्रयत्न हो सकते हैं। न्यूरोइमेजिंग अध्ययनों द्वारा चेहरे की पहचान के प्रति अनुक्रिया को मापने से बांए गोलार्ध के बांए पार्श्विक प्रीफ्राँटल कॉर्टेक्स, पार्श्विक टेम्पोरल खंड और बांए पैराइटल खंड में विशेष गतिविधि देखी गई है जो सूचना प्रॉसेसिंग में गोलार्ध का असंतुलन दर्शाती है। एक मामले में एक 21 वर्षीय पुरूष में शोथपूर्ण मस्तिष्क प्रक्रिया के बाद BDD उत्पन्न हो गया। न्यूरोइमेजिंग द्वारा फ्रॉन्टोटेम्पोरल क्षेत्र में नया अपक्षय देखा गया।