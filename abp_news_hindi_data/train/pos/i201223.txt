रोहन अमेरिका में आ जाता है, पर बाद में उसे पता चलता है कि रंजीत अपनी अमेरिकी पत्नी के साथ मिल कर अपने भारत से लाये गए माता-पिता के साथ नौकर की तरीके से व्यवहार करता है। रंजीत उसकी मदद करने से भी इंकार कर देता है। रोहन को सरदार खान, टैक्सी ड्राइवर मिल जाता है, जो उसे रहने की जगह देता है। उस जगह पर उसे इकबाल सिंह मिलता है, जो उसे टैक्सी ड्राईवर की नौकरी दिलवाता है। अपने काम के पहले ही दिन, वो एक भारतीय महिला पूजा को हवाई अड्डे पर मिलता है और वो दोनों दोस्त बन जाते हैं। उसका भाई उसकी जबर्दस्ती शादी एक अमेरिकी बूढ़े से कराने पर दबाव बनाता है, इस कारण वो वहाँ से चले जाती है। उसके पास अपने घर भारत में जाने के लिए पैसे नहीं रहते और इस कारण रोहन उसकी मदद करता है और अपने रहने वाले जगह पे ले जाता है। वहाँ उसका सभी स्वागत करते हैं। पूजा को रोहन से प्यार हो जाता है पर रोहन अपने काम से खुश नहीं रहता और ग्रीन कार्ड पाने के लिए एक एनआरआई लड़की से शादी करने की सोचता है, जिससे पूजा का दिल टूट जाता है।