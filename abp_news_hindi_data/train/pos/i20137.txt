गोलमुद का मौसम शुष्क और ठंडा है। सर्दियाँ लम्बी होती हैं और जनवरी में औसत तापमान −9.1 °सेंटीग्रेड होता है। इतनी सर्दी के बावजूद सूखा वातावरण होने से बर्फ़ कम ही गिरती है। गर्मियों में जुलाई के महीने में औसत तापमान 17.9 °सेंटीग्रेड होता है। गर्मियों में 28 दिनों के काल में हर वर्ष मिलाकर 42 मीलीमीटर तक की छुटपुट बारिश होती है। पूरे चीन में यह क्षेत्र सब से ज़्यादा धूप पाने वाला माना जाता है और हर वर्ष यहाँ लगभग 3,100 घंटों की धूप देखी जाती है।