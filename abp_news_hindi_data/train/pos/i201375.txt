कोंडागट्टू करीम नगर से करीब 35 किलोमीटर की दूरी पर स्थित है। यहां पर अंजनेय स्‍वामी का अद्भुत मंदिर है। पहाडि़यों, घाटियों और झरनों के बीच स्थित कोंडागट्टू की प्राकृतिक सुंदरता देखते ही बनती है। स्‍थानीय लोगों के अनुसार इस मंदिर का निर्माण एक चरवाहे ने करीब 300 साल पहले किया था। वर्तमान मंदिर 160 साल पहले कृष्‍ण राव देशमुख ने बनवाया था। माना जाता है कि यदि कोई महिला इस मंदिर में 40 दिन पूजा करती है तो उसे संतान प्राप्ति होती है। इस मंदिर के अलावा यहां कोंडलार्य और बाजापोटना की गुफाएं दर्शनीय हैं।