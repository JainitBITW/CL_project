निलंबित बालू और मिट्टी के अतिरिक्त अनेकानेक पदार्थ नदियाँ अपने जल में विलीन कर, महादेशीय भागों से समुद्र की ओर ले जाती हैं। जैसा वर्षा जल और आंतभौम जल के प्रकरणों में बताया जा चुका हें, उनकी रासायनिक क्रिया प्रचुर परिमाण में होती हैं, जिससे विलेय पदार्थ भी उसी अनुपात में बनता हैं। यह सभी पदार्थ कालांतर में नदियों में पहुँच जाते हैं। नदियाँ स्वयं भी अपनी क्रिया से कुछ विलेय पदार्थ उत्पन्न करती हैं और यह सब क्रमश: समुद्र में पहुँच जाता हैं।