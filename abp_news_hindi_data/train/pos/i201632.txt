इनका जन्म 10 अक्टूबर 1990 को नई दिल्ली में एक पंजाबी परिवार में हुआ था। इनका हमेशा से ही अभिनेत्री बनने का सपना था। रकुल ने धौला कुआँ में स्थित आर्मी पब्लिक स्कूल से प्रारंभिक शिक्षा प्राप्त की, और फिर जीसस एंड मैरी कॉलेज, दिल्ली विश्‍वविद्यालय में अध्ययन किया। इन्होंने पढ़ाई पूरी करने से पहले ही 18 वर्ष की आयु में मॉडल के रूप में अपना सफर शुरू कर दिया था। इसके अलावा यह एक सक्रिय गोल्फ खिलाड़ी भी बनी और राष्ट्रीय स्तर पर खेल भी चुकीं है।