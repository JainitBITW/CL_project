जलकंडेश्वर मंदिर, श्रीलक्ष्मी स्वर्ण मंदिर, रंगपुरम स्थित सीतालक्ष्मणा समेता श्री कोथांडा रामर स्वामी मंदिर, थेंगल आश्रम, शोलिंगुर नरसिम्हा स्वामी मंदिर, तारकेश्वर मंदिर एवं शानेबक्कम विनयनगर मंदिर आदि यहां अवस्थित प्रसिद्ध मंदिरों में से कुछेक हैं। इसके अलावा यह ज़िला कई मुरुगन मंदिरों के लिए भी मशहूर है। यह शहर गिरजाघरों एवं मस्जिदों के लिए भी प्रसिद्ध है। किले के भीतर स्थित द एज़म्प्शन कैथेड्रल एवं 150 वर्ष पुराना सेंट जॉन्स चर्च वेल्लोर के गिरजाघरों में से कुछ हैं। शहर के ठीक बीचों-बीच स्थित बड़ा मस्जिद भारत का सबसे बड़ा अरबी कॉलेज है।