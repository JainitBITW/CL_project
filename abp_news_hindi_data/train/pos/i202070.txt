भाग निकलते समय हेल्सिंग और ऐना एक गुफा में गिर जाते है जहाँ वे फ्रैंकेस्टाइन के दानव को जीवित पाते है। वह उनसे गुज़ारिश करता है की उसे मार दिया जाए ताकि ड्रैकुला अपने बच्चों को जीवित न कर सके परन्तु वॅन हेल्सिंग उसे रोम ले जाने का निर्णय लेता है जहाँ उसे सुरक्षित रखा जा सकता है। वे एक गाडी में भाग निकलते है परन्तु पहाड़ों से गुज़रते वक्त उनपर वेल्कन और पत्नियाँ हमला कर देती है। गाड़ी एक खाई में गिर जाती है परन्तु वेरोनिका उसमे मौजूद दानव को बचाने की कोशिश करती है। जब वह गिरती गाड़ी का दरवाज़ा खोलती है तो गाड़ी में दानव की जगह बम को रखा पाती है जो उन्हें गुमराह करने की साजिश थी। विस्फ़ोट में वेरोनिका मारी जाती है। असली गाड़ी पर पुनः हमला होता है और वैन हेल्सिंग वेल्कन को मार देता है परन्तु मरने से पहले वेल्कन उसे काट लेता है। इसके करण अगली पूरनमासी की रात पर वैन हेल्सिंग एक भेडियामानव बन जाएगा. अलीरा ऐना को बंदी बनाकर बुडापेस्ट ले जाती है। 