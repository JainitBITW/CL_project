आइसलैण्ड में यातायात का मुख्य साधन सड़क है। आइसलैण्ड में 13,034 किमी लंबी प्रशासित सड़कें हैं, जिनमें से 4,617 किमी पक्की और 8,338 कच्ची सड़कें हैं। रिंग रोड 1974 में पूरी की गई थी और कुछ वर्ष पूर्व ही सभी समुदायों को सड़क से जोड़ा गया है और इससे पहले सड़कों के छोटे-छोटे भाग ही पक्के थे। आज, देशभर में सड़कों का निर्माण और सुधार किया जा रहा है और राजधानी रेक्जाविक के आसपास महामार्गों का निर्माण किया जा रहा है। अभी भी बड़ी संख्या में सड़कें कच्ची हैं जिनमें अधिकतर ग्रामीण क्षेत्रों में कम उपयोग में लाई जाने वाली सड़कें हैं। कस्बों में सड़कों पर गति सीमा 50 किमी/प्रति घंटा, पथरीली सड़कों पर 80 किमी/घंटा और पक्की सड़को़ पर 90 किमी/घंटा है। वर्तमान में आइसलैण्ड में कोई रेलमार्ग नहीं हैं।