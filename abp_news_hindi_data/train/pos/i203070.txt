आजकल इसका उपयोग परमाणु संयंत्रों, माइक्रोइलेक्ट्रॉनिक कारखानों, हवाई जहाजों, औपरेशन थियेटरों जैसी जगहों पर होता है जहाँ अधिक शुद्ध हवा की जरूरत होती है। माइक्रोइलेक्टॉनिक कारखानों में बड़े कणों के चले जाने से उत्पादन की गुणवत्ता और उत्पादों के सही चलने का भरोसा बहुत कम हो जाता है। कुछ घरों और कारों में भी इसका इस्तेमाल होता है। दावा किया जाता है कि यह अत्यधिक छोटे कण, यहाँ तक कि जीवाणुओं को भी निकाल देता है जिससे रोगों के फैलने की संभावना बहुत कम हो जाती है।