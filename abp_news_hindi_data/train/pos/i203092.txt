पेनिसलीन वी सबसे अधिक आम प्रतिजैविक है जिसे अमरीका में स्ट्रेप थ्रोट के लिये इस्तेमाल किया जाता है। यह लोकप्रिय है क्योंकि सुरक्षित है, अच्छे ढ़ंग से काम करती है तथा अधिक महंगी भी नहीं है। एमॉक्सिसिलीन आम तौर पर यूरोप में उपयोग की जाती है। भारत में इस बात की काफी संभावना है कि लोगों को आमवात बुखार की समस्या हो. इसके कारण, सुई से दी जाने वाली दवा जिसे बेंज़ाथाइन पेनिसलीन जी कहते हैं, एक आम उपचार है। प्रतिजैविक लक्षणों की औसत अवधि को कम कर देती है। औसत अवधि तीन से पांच दिन की होती है। प्रतिजैविक इसमें एक दिन तक की कमी कर देती हैं। ये दवाएं बीमारी के फैलाव को भी कम कर देती हैं। दवाएं मुख्य रूप से दुर्लभ जटिलताओं जैसे आमवात बुखार, लाल चकत्तों, यासंक्रमण को कम करने के लिये उपयोग की जाती हैं। प्रतिजैविक के अच्छे प्रभावों को संभावित दुष्प्रभावों द्वारा संतुलित किया जाना चाहिये। प्रतिजैविक उपचार उन स्वस्थ वयस्कों के लिये ठीक नहीं हो सकता है जिनको दवाओं की विपरीत प्रतिक्रियाएं होती हों। स्ट्रेप थ्रोट के लिये प्रतिजैविक अक्सर उम्मीद से अधिक उपयोग किये जाते हैं, तब भी जबकि यह उतना गंभीर न हो या इसके फैलने की संभावना भी कम हो। दवा एराइथ्रोमाइसिन उन्ही लोगों पर इस्तेमाल की जानी चाहिये जिनको एलर्जी हो, वो भी पेनिसलीन से.सेफालोस्पोरिन उन लोगो पर उपयोग की जा सकती है जिनको कम एलर्जी होती है। स्ट्रेप्टोकॉकल संक्रमण के कारण गुर्दे में सूजन हो सकती है . प्रतिजैविक इस स्थिति की संभावना को कम नहीं करती हैं।