इस प्रकार बैंक समूह को ऋण देता है और समूह अपने सदस्यों को ऋण देता है। ये सदस्य अपना ऋण समूह को चुकाते हैं और समूह अपना ऋण बैंक को चुकाता रहता है।  उत्तर प्रदेश के सहारनपुर जनपद की नकुड़ तहसील के अन्तर्गत यह योजना प्रायोगिक तौर पर 2011 में आरंभ की गयी थी जो बढ़ते बढ़ते सहारनपुर के अलावा मेरठ, नोएडा और इन्दौर तक सफलता पूर्वक संचालित की जा रही है। शिवालिक बैंक अब तक 9000 के लगभग स्वयं सहायता समूहों का गठन करा चुका है और इस प्रकार 1,00,000 से भी अधिक ग्रामीण परिवारों को बैंकिंग सेवाओं से जोड़ चुका है। 