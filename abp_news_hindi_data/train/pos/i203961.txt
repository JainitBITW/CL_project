डिजिटल क्रांति का लाभ जन - जन तक पहुंचाने के लिये ऐसे सुदूर ग्रामीण अंचलों में, जहां शिवालिक बैंक की शाखा उपलब्ध नहीं है, बैंक ने माइक्रो एटीएम उपकरण का उपयोग करना आरंभ किया है। माइक्रो ए टी एम उपकरण इंटरनेट से जोड़ा जा सकने वाला मोबाइल / टैबलेट जैसा उपकरण है जिसमें उंगलियों व अंगूठे के चिह्न के माध्यम से व्यक्ति की पहचान के अलावा एक प्रिंटर भी मौजूद है। बैटरी से चालित इस उपकरण को बैंक के प्रतिनिधि गांव - गांव, गली - गली में लिये घूमते हैं और जनता को बैंक खाता खोलने में सहायता करते हैं।  इस उपकरण को इंटरनेट के माध्यम से बैंक की सी.बी.एस. से जोड़ दिया जाता है ताकि इसके माध्यम से होने वाले सभी व्यवहार व नकद लेन-देन बैंक में तात्कालिक रूप से दर्ज़ होते रहें। अपने खाते में नकद जमा करने वाले / नकदी आहरण करने वाले ग्राहकों को ये माइक्रो एटीएम कंप्यूटर मुद्रित रसीद भी प्रदान करता है। 