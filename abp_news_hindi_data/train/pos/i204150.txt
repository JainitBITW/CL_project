16 फ़रवरी 1949 को हुए इज़राइल के पहले राष्ट्रपति के चुनाव में कनेसेट से चेम वीज़मन को 83 वोट मिले और विरोधी नेता जोसेफ क्लाउसनर को 15 वोट मिले। वीज़मन इस तरह इज़राइल के पहले राष्ट्रपति बने। 19 नवम्बर 1951 को द्वितीय कनेसेट ने निर्विरोध वीज़मन को चुना। पर 9 नवम्बर 1952 को राष्ट्रपति के पद पर कार्यरत रहते हुए वीज़मन की लम्बी रुग्णता से मृत्यु हो गई। वीज़मन के बाद दिसम्बर 1952 में यित्झाक बेन-झ्वी राष्ट्रपति चुने गए। वे बाद में 1957 और 1962 में निर्विरोध फिर से राष्ट्रपति बने। 1963 में बेन-झ्वी की मौत के बाद झल्मान शाझर इज़राइल के तिसरे राष्ट्रपति बने और 1968 में फिर से निर्विरोध नियुक्त हुए। 1983 में चुने चैम हेर्झॉग 1988 में निर्विरोध चुने गए। एझेर वाइझमन जो 1993 में राष्ट्रपति बने, फिर से 1998 में भी चुने गए; पर ये पहले पदग्राही राष्ट्रपति हुए जो निर्विरोध नहीं जिते।