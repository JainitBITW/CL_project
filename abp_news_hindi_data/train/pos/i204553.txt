1967 में, फ़्लेमिंग की मृत्यु के चार साल बाद, उनके साहित्यिक प्रकाशक गिल्डरोज़ प्रॉडक्शन्स ने किंग्सले अमिस से अनुरोध किया कि बॉण्ड की कहानियां आगे बढाए और उन्हे £10,000 देने की पेशकश की। परिणाम स्वरुप "कर्नल सन" 1968 में प्रकाशित हुई जिसे रॉबर्ट मार्खम के नाम से प्रकाशित किया गया। पत्रकार जेम्स हार्कर ने गौर किया कि हालांकि पुस्तक फ़्लेमिंग का पुरा अंदाज़ नहीं ला पाई थी पर काफ़ी स्टाइलिश थी। रेमंड बेनसन के अनुसार "कर्नल सन" में बॉण्ड का किरदार व पिछली पुस्तकों की सारी घटनाएं बरकरार रखी गई थी और कहा कि "वह वही काले बालों वाला सुंदर व्यक्ती है जिसे पहली बार कसिनो रोयाल में पेश किया गया था।"