शैलियों की दृष्टि से भी मुस्लिम वास्तु के तीन वर्ग हो सकते हैं। पहली दिल्ली शैली, अथवा शहंशाही शैली है, जिसे प्राय: "पठान वास्तु" कहते हैं । इस वर्ग में दिल्ली की कुतुबमीनार, सुल्तान गढ़ी, अल्तमश का मकबरा, अलाई दरवाज़ा, निजामुद्दीन, गयासुद्दीन तुगलक और फीरोजशाह तुगलक के मकबरे, कोटला फीरोजशाह, मुबारकशाह का मकबरा, मेरठ की मस्जिद, शेरशाह की मस्जिद सहसराम का शेरशाह का मकबरा और अजमेर का अढ़ाई दिन का झोंपड़ा आदि उल्लेखनीय हैं।