डेंजरस ड्रग्स ऐक्ट 1930 - जेनेवा डेंजरस ड्रग्स कंवेंशन, 1922, का अनुसमर्थन करने और ऐसी ओषधियों द्वारा देशवासियों के स्वास्थ्य को हानि पहुँचने की आशंका से यह ऐक्ट बनाना आवश्यक हो गया। अतएव 1930 में यह ऐक्ट बनाया गया। कोकेन, मॉरफीन, भाँग आदि ओषधियाँ इस अधिनियम में आती हैं। इन ओषधियों का दुरुपयोग रोकने के लिये उनके विक्रय पर प्रतिबंध लगाना आवश्यक है। इस ऐक्ट के अनुसार उसकी अवहेलना करने वालों को जुर्माने के साथ, या उसके बिना, कैद हो सकती है।