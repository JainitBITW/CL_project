ब्लैक हाॅक डाउन वर्ष 2001 की ब्रिटिश-अमेरिकी युद्ध आधारित फ़िल्म है जिसका निर्देशन व सह-निर्माण रिड्ली स्काॅट द्वारा किया गया है। फ़िल्म की पटकथा केन नोलान ने लिखी है जो इसी समान नाम की किताब पर आधारित है जिसे मार्क बाॅडेन, फिलाडेल्फिया इन्कवायरिर में प्रकाशित आलेख सिरिज के आधार पर लिखा था। इस 29-भागों की श्रंखला के इतिहास में दर्ज 1993 को घटित मोगादिशु में हुए अमेरिकी सैनिकों की छापेमारी पर केंद्रित है जिनका मकसद विरोधी नेता मोहम्मद फराह अदीद को धर-पकड़ना था और उसके बाद जंग छिड़ जाती है, जिसे मगादिशु का युद्ध कहा जाना गया। फ़िल्म में लगभग कई नामी अदाकारों को कास्टिंग की गई है जिनमें, जोश हर्नेट, एरिक बाना, इवान मैक'ग्रेगाॅर, टाॅम सिज़मोर, विलियम फिचनेर, जैसन आइज़ैक, टाॅम हार्डी, एवं सैम शेफर्ड तक शामिल हैं। फ़िल्म को 74वें अकादमी अवार्ड की ओर से बतौर सर्वश्रेष्ठ फ़िल्म संपादन एवं सर्वश्रेष्ठ ध्वनि मिश्रण के खिताब से नवाजा गया है। फ़िल्म को अमेरिकी फ़िल्म आलोचकों द्वारा सकारात्मक प्रतिक्रिया मिलने बाद भी, कई विदेशी समूहों एवं सैन्य आधिकारिक समूहों से बहुत नकारात्मक समीक्षा भी मिली। 