राजकुमार विलियम अपनी पत्नी की गर्भावस्था के अंतिम दौर में दो सप्ताह के अवकाश पर थे, जो रक्षा मंत्रालय द्वारा सेना के कर्मचारियों को प्रदान किया जाता है। 22 जुलाई 2013 की सुबह डचेस को शुरुआती प्रसव वेदना के साथ सेंट मैरी अस्पताल में भर्ती किया गया। राजकुमार जॉर्ज का जन्म ब्रिटिश समय के अनुसार शाम चार बजकर 24 मिनट पर हुआ और जन्म के समय उनका वजन आठ पाउण्ड छह औंस था। डचेज़ ने बच्चे को अस्पताल के प्राइवेट लिंडो विंग में जन्म दिया तब उनके पति उनके साथ ही थे। इसी स्थान पर डायना ने क्रमशः 1982 और 1984 में अपने बेटों राजकुमार विलियम और राजकुमार हैरी को जन्म दिया था। नवजात बच्चे ने महारानी के पूर्व प्रसूतिशास्री मार्कस सेटचेल की देखरेख में जन्म लिया था।