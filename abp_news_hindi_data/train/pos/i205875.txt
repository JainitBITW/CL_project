पिंटो ने सन 2008 में अपने फीचर फिल्म व्यवसाय की शुरुआत की। स्लमडॉग मिलियनेर मुंबई की एक गंदी बस्ती में रहने वाले एक युवक की कहानी बताती हैं जो एक गेम शो पर प्रदर्शित होता है और लोगों की उम्मीदों से बहोत ज्यादा अच्छा खेलता है, जो गेम शो के मेज़बान एवं कानून प्रवर्तन अधिकारियों के मन में शक पैदा करता हैं। फिल्म में, पिंटो ने लतिका नामक लड़की की भूमिका निभाई हैं, जिसको जमाल प्यार करता है। 2008 टोरंटो अंतर्राष्ट्रीय फिल्म समारोह में फिल्म ने कैडिलैक पीपल्स चोइस अवार्ड जीता। गोल्डन ग्लोब पुरस्कार 2009 में, फिल्म ने चार पुरस्कार जीते। खुद पिंटो को 2009 BAFTA पुरस्कार में "सहायक की भूमिका में सर्वश्रेष्ठ अभिनेत्री" के लिए नामांकन मिला, और स्लमडॉग मिलियनेर में साथी कलाकारों के साथ मोशन पिक्चर में किए उत्कृष्ट प्रदर्शन के लिए स्क्रीन एक्टर्स गिल्ड अवार्ड भी जीता। 