समान इन्स्क्रिप्ट कुंजीपटल से सभी 10 भारतीय लिपियों का टंकण संभव है। यह किसी भी वर्तमान अंग्रेजी कुँजीपटल पर काम करता है। अंग्रेजी और हिंदी का बारी-बारी से उपयोग कैप्सलॉक कुँजी के जरिए किया जा सकता है। इंस्क्रीप्ट कुँजीपटल में स्वर एवं व्यंजन वर्णों की तार्किक एवं सहज व्यवस्था की गई है। यह वर्णों के ध्वन्यात्मक गुणों एवं उपयोग की सापेक्षिक बारम्बारता पर आधारित है। इससे कुँजीपटल को सीखना न केवल बहुत आसान हो जाता है बल्कि कोई व्यक्ति सभी भारतीय लिपियों में टाइप भी कर सकता है।