विस्टा पिछले ऑपरेटिंग सिस्टम्स की तुलना में अधिक तेजी से खुलता और बंद होता है। स्टार्ट अप और शट डाउन प्रक्रियाएं पाँच से दस सैकंड में पूरी हो जाती हैं। हालाँकि इसमें विस्टा के अपेक्षाकृत बेहतर हार्डवेयर का भी योगदान है लेकिन खुद ऑपरेटिंग सिस्टम के कोड में भी इसके लिए विशेष प्रयास किया गया है। विस्टा की तेजी का कारण उसकी मेमरी के प्रबंधन की नई तकनीक भी है जो अधिक इस्तेमाल किए जाने वाले अनुप्रयोगों को पहले से ही लोडिंग के लिए तैयार रखती है। इसे 'मेमरी फेच' कहा जाता है। 