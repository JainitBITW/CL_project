मूल रूप में रासायनिक क्रियाओं को दो समूहों में विभाजित किया जाता है। प्रथम समूह में समांग क्रियाओं को सम्मिलित किया जाता है, जिनकी क्रियाप्रणाली में केवल एक प्रावस्था होती है। दूसरे समूह की विषमांग क्रियाओं में एक से अधिक प्रावस्थाओं की उपस्थिति होती है। उत्प्रेरित क्रियाओं में उत्प्ररेक पदार्थ तथा क्रिया प्रणाली के अंतरास्तरीय अंतक्रिया के कारण संपूर्ण रासायनिक क्रिया को विषमांग क्रिया कहा जाता है।