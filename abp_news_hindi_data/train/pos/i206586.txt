2016 आईसीसी विश्व ट्वेन्टी 20 छठा आईसीसी विश्व ट्वेन्टी 20 टूर्नामेंट होगा और 08 मार्च - 3 अप्रैल 2016 से भारत में आयोजित होने वाला है। अंतरराष्ट्रीय क्रिकेट परिषद ने 28 जनवरी 2015 को दुबई में अपनी पहली बैठक के बाद 2016 में मेजबानी के लिए भारत को सम्मानित किया। इस बार डिफेंडिंग चैंपियन श्रीलंका है।पहला मैच ज़िम्बाब्वे बनाम हाँगकाँग के बीच नागपुर के विदर्भ क्रिकेट एसोसिएशन ग्राउंड में खेला गया जिसमें ज़िम्बाब्वे ने पहले बल्लेबाजी करते हुए 20 ओवरों में 158/8 रन बनाए जवाब में हाँगकाँग निर्धारित 20 ओवरों में 144 रन ही बना सकी। 