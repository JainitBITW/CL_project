चाकमय कल्प के जीवाश्मों में शृंगाश्नगण, शलयाश्न प्रजाति, पादछिद्रगति और प्रवालों का विशेष महत्व है, यद्यपि बाहुपाद, फलकक्लोम, शल्यकंदुक वर्ग और स्पंज भी बहुतायत से मिलते हैं। मेरु दंडधारी जीवों में रेंगनेवाले वग के जीवों का अत्यधिक बाहुल्य इस युग में था। यहाँ तक कि जल, थल और आकाश तीनों स्थानों में इन जीवों का आधिपत्य था। स्तनपायी जीवों का विकास अभी धीरे धीरे हो रहा था और वे कम संख्या में तथा छोटे होते थे। पौधों में कंगुताल, शंकुधर और पर्णांग अधिक थे।