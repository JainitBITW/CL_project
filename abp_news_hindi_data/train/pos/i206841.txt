इस नगर को 11 वीं सदी में बसाया गया था। प्राचीन समय में यहाँ हीरे की खानें थीं। विजयनगर साम्राज्य के अंतर्गत रहने के पश्चात इस नगर का पतन होने पर गोपालराय का यहाँ कुछ दिन आधिपत्य रहा। बीजापुर के सुल्तान के काल में यहाँ अनेक मस्जिदें बनवाई गयीं। बीजापुर के सुल्तान के शासन काल में शिवाजी ने इस इलाके से चौथे वसूली की। औरंगज़ेब के समय कर्नूल पर मुग़लों का अधिकार हो गया था, लेकिन बाद में निज़ाम हैदराबाद ने कर्नूल को अपने राज्य में सम्मिलित कर लिया था।