यहां भी हर शहर की तरह कई छोटे-मोटे कवि और शायर हैं, पर पूछने पर प्रमुख लेखक के रूप में लोग 'परदेशी' का नाम बड़े सम्मान से लेते हैं, जिन्होंने अपने छोटे से जीवन-काल में 15 उपन्यास, 16 कविता संग्रह, 8 बाल-साहित्य पुस्तकें, 3 नाटक और 14 अनूदित किताबें हिन्दी में प्रकाशित कीं. उनकी स्मृति में नगरपालिका प्रतापगढ़ ने एक छोटा सा सार्वजनिक पार्क भी निर्मित किया है। 'परदेसी-परिवार' की नयी पीढ़ी पत्रकारिता और फिल्म-निर्माण में लगी है। 