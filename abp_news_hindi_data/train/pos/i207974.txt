राष्ट्रीय राजमार्ग-113 पर अवस्थित प्रतापगढ़ सड़क-मार्ग से राजस्थान के अलावा गुजरात और मध्य प्रदेश से जुड़ा हुआ है। 12-ए यहां की अंतरराज्यीय एम.डी.आर. है। राजस्थान परिवहन निगम की और प्राइवेट बसें प्रतिदिन सभी प्रमुख गांवों के अलावा कई शहरों- मंदसौर निम्बाहेडा बांसवाड़ा चित्तौडगढ़ उदयपुर राजसमन्द अजमेर, डूंगरपुर जयपुर जोधपुर, धौलपुर, सूरत और दिल्ली के बीच चलती हैं। जिले में 1879 किलोमीटर लंबी पक्की सड़कें और 7,500 से ज्यादा पंजीकृत वाहन हैं। 