प्रतापगढ़ जिले में 5 सिनेमाहाल हैं जिन में से 3 तो शहर में ही हैं- 'अर्चना', 'प्रताप' और 'समता'। 'प्रताप थियेटर' सन् 1945 में बना था और यह तब पूरे उदयपुर संभाग का अकेला सिनेमाहॉल हुआ करता था। एक और सिनेमाहॉल 'दर्पण' भी यहां निर्मित हुआ था, पर अब उस पर ताले लग चुके हैं! धरियावद और छोटी सादडी में भी एक-एक सिनेमा हॉल है। यहां लगने वाली फ़िल्में देख कर भले मज़ा न आये, पर सिनेमाघरों की जो हालत है, उसे देख कर खूब मनोरंजन हो जाता है!