उपस्कर आधुनिकीकरण में किसी प्रकार की कटौती नहीं की जा सकती थी। भारत-पाक युद्ध में विमानों को उड़ाने वाले एवं विमानों की सर्विसिंग करने वाले वायुकर्मियों की तैयारी, उनके प्रशिक्षण तथा प्रेरणा के महत्व को रेखांकित किया तथा उनके उपस्करांें की क्षमता को भी समान महत्व दिया गया। जब सितंबर 1965 का युद्ध शुरू हुआ, उस समय मिग-21 को अभी संक्रियात्मक स्तर हासिल करना था। साफ मौसम में दिन में इंटरसेप्ट माॅडल के आधार पर मिग-21 से लैस नं0 28 स्क्वाड्रन का गठन किया गया था लेकिन अभी यह स्थानीय कैप्स उड़ान की जगह ट्रायल यूनिट ही थी। जो स्क्वाड्रनें अभी भी पूरी तरह से अप्रचलित एफ बी मार्क 52 विमान उड़ा रही थी, उन्हें पुनः सज्जित करने के लिए अधिक सक्षम संशोधित मिग-21 विमानों को शीघ्र प्राप्त करना अनिवार्य समझा गया। इस प्रकार प्रोग्राम शुरू करने के लिए पर्याप्त संख्या में उन्नत मिग-21 एफ एल उड़ान भरने योग्य हालत में विदेश से मंगाए गए, इनके साथ ही कुछ अन्य विमानों को काॅम्पैक्ट किट के रूप में आयात किया गया, जिन्हें एच ए एल द्वारा संयोजित किया जाना था, जो कि 1966-69 की अवधि के दौरान 9 स्क्वाड्रनों को पुनः सज्जित करने के लिए पर्याप्त थे। युद्ध के दौरान जीनैट को मिली सफलता के कारण एच ए एल द्वारा 1966 के प्रारंभ में चरणबद्ध रूप में इसकी असेम्बली को बंद करने की योजना को रोक दिया गया और उत्पादन को पूर्णतः बहाल किया गया जिसके परिणामस्वरूप 1966-68 के दौरान इनके आधार पर आगे चार और जीनैट स्क्वाड्रन गठित किए गए। भू-आक्रमण फाइटर मिशन के लिए एच ए एल द्वारा डिजाइन किए गए एच एफ-24 मारूत की उपलब्धता में विलंब होने के कारण 1966 में भारतीय वायुसेना ने स्थिति का जायजा लिया और सरकार ने सुखोई एस यू-7 बी एम विमान खरीदने का निर्णय लिया । सोवियत संघ से मार्च 1968 में इनकी डिलिवरी शुरू होनी थी और इनसे छः स्क्वाड्रनें गठित की जानी थी उनमें से नं0 26 पहली स्क्वाड्रन थी जिसे इस टाइप को उड़ाना था। भारत-पाक युद्ध के तीन वर्षों के अंदर भारतीय वायुसेना, जिसे 15 जनवरी 1966 को सेना के साथ समान स्तर हासिल हो चुका था, के पास 70,000 से अधिक कार्मिक थे और यह अपने 45 स्क्वाड्रनों को गठित करने के लक्ष्य को लगभग पूरा कर चुकीं थी। 1968 के शरत्काल तक इसके संघटन में 23 लडा़कू श्रेणी के स्क्वाड्रन, तीन सामरिक बमवर्षक स्क्वाड्रन, एक समुद्री गश्ती स्क्वाड्रन, 11 ट्रांस्पोर्ट स्क्वाड्रन, चार ए ओ पी स्क्वाड्रन, कुछ हेलीकाॅप्टर यूनिटें तथा कुछेक सैम स्क्वाड्रनें शामिल हो चुकी थीं। फाइटर इन्वेन्टरी में जीनैट की संख्या अधिक थी। आठ स्क्वाड्रनंे इनसे लैस थीं, छः स्क्वाड्रनें हंटर विमानों से और चार स्क्वाड्रनें मिग-21 एफ एल से लैस थीं और दो मिस्टियर प्ट ए से। रूपान्तरित वैम्पायर टी मार्क 55 से लैस दो स्क्वाड्रनों ने फोटो रैकी फाइटर रोल निभाया और एक स्क्वाड्रन एच एफ-24 मारूत आॅपरेट कर रही थी। बमबारी करने वाले विमानों की तीन स्क्वाड्रनों थीं जो कि कैनबरा से लैस थीं। समुद्री टोह यूनिट, नं0 6 स्क्वाड्रन ने अन्ततः सन् 1967 के अंत में अपने लिबरेटर विमानों को त्याग दिया था और रूपांतरित एल -1049 जी सुपर कांस्टिलेशंस को अपना लिया। एयरलिफ्ट घटक में दो स्क्वाड्रनें ए एन-12 बी विमान से लैस, तीन स्क्वाड्रनें सी-119 जी से लैस, तीन सी-47 से लैस, दो आॅटर्स से लैस और एक-एक क्रमशः 11-14 और कैरीबू से लैस थीं। एक स्क्वाड्रन सी-47 से एच एस. 748 में रूपांतरित होने की प्रक्रिया में थी। ए ओ पी स्क्वाड्रनों ने आॅस्टर ए ओ पी-9 और एच ए एल द्वारा डिजाइन किए गए एच ए ओ पी-27 कृषक थे और हेलीकाॅप्टर यूनिटें जो अलग स्क्वाड्रनों के रूप में नहीं बनाई गई थीं उनमें एम आई-4 और अल्यूट।।। थे। जैसे ही साठ का दशक समाप्त हुआ और सत्तर का दशक शुरू हुआ भारतीय वायुसेना ने विस्तार कर 45- स्क्वाड्रनों के लक्ष्य को प्राप्त कर लिया था। पुरानें उपस्करों को धीरे-धीरे हटाकर उनकी जगह एच एफ-24, मिग-21 एफ एल और एस यू- 7 बी एम विमान दिए गए और मार्च 1971 में एक व्यापक एयर डिफेंस ग्राउण्ड इन्वायर्मेंट सिस्टम में वायुसेना अकादमी का शुभारंभ किया गया। 