अत्यधिक विस्तारित सर्विस के व्यावसायिक स्तर, क्षमता तथा लचीलेपन की शीघ्र ही कड़ी परीक्षा की घड़ी आ गई। 1971 के शुरू से ही उपमहाद्वीप की राजनैतिक स्थिति दिनोंदिन बिगड़ती जा रही थी, एक और सशस्त्र युद्ध की सम्भावनाओं के मद्देनजर भारतीय वायुसेना को सतर्क कर दिया गया था। नवंबर के कुछ सप्ताह तक भारतीय तथा पाकिस्तानी दोनों सरकारों ने पश्चिमी सीमा पर राष्ट्रीय हवाई क्षेत्र के उल्लंघन का विरोध किया, लेकिन दोनों की वायुसेनाओं के बीच गंभीर हवाई युद्ध 22 नवम्बर को शुरू हुआ, इससे पूर्व 12 दिनों तक भारत और पाकिस्तान के बीच पूर्ण युद्ध जारी था। 1449 बजे, चार पाकिस्तानी सेबर विमानों ने चैगाछा मोड़ क्षेत्र में भारतीय तथा मुक्ति वाहिनी ठिकानों पर बमबारी की और 10 मिनट बाद जब तीसरी बार बमबारी की जा रही थी तभी 22 नं0 स्क्वाड्रन के चार जीनैट ने सेबर विमानों को रोका, जीनैट की एक टुकड़ी दमदम एयरपोर्ट कलकत्ता से कार्रवाई कर रही थी। मुठभेड़ के दौरान, तीन सेबर विमानों को मार गिराया गया और सभी जीनैट बिना क्षतिग्रस्त हुए बेस पर लौट आए। भारत-पाक हवाई युद्ध की लड़ाई का खूनी खाका बन गया था। 3 दिसम्बर को पूरा युद्ध छिड़ने से पहले अन्य मुठभेड़ें आगामी 10 दिनों के अंदर भारत तथा पाकिस्तानी हवाई क्षेत्र में हुईं। 03 दिसम्बर को पूर्ण युद्ध से पहले पाकिस्तानी वायुसेना ने भारतीय वायुसेना के श्रीनगर, अमृतसर और पठानकोट स्थित बेसों पर हमला कर दिया और फिर अंबाला, आगरा, जोधपुर, उत्तरलाई, अवन्तिपुर, फरीदकोट, हलवारा और सिरसा बेसों पर हमला कर दिया। भारतीय वायुसेना बेसों के अतिरिक्त, पाकिस्तानी वायुसेना ने रेलवे स्टेशनों, भारतीय आर्मर ज़माव और अन्य लक्ष्यों पर हमला किया। इसके जवाब में और आगामी दो सप्ताहों के दौरान, भारतीय वायुसेना ने जम्मू-कश्मीर, पंजाब तथा राजस्थान के प्रमुख और अग्रिम बेसों से पष्चिम में लगभग 4,000 और पूर्व में 1978 साॅर्टियां भरी गईं।संपूर्ण युद्ध के दौरान भारतीय युद्धनीति का जोर पश्चिमी तथा उत्तरी मोर्चों पर रक्षात्मक स्थिति में रहना और पूर्व में बिजली की तरह हमला करने पर था। भारतीय वायुसेना ने अत्यधिक विश्वसनीय सेवायोग्यता स्थापित की जो 80 प्रतिशत से भी अधिक थी। पूरे मिशन के दौरान निरोधक कार्रवाई पर जोर था।पश्चिम में भारतीय वायुसेना का मुख्य कार्य था शत्रु की संचार प्रणाली को भंग करना, ईंधन तथा गोला-बारूदों के आरक्षित भण्डार को नष्ट करना और किसी भी जमीनी फौज को इकठ्ठा होने से रोकना, ताकि वह भारत के विरूद्ध बड़ा आक्रमण न कर सके। जब भारतीय सेनाएं मुख्य रूप से पूर्व में व्यस्त थीं, पूर्वी मोर्चे पर भारतीय सेनाओं ने तीन दिशाओं से इंफैंट्री और आर्मर को आगे भेज कर हवाई तथा हेलिकाॅप्टरों से आक्रमण, पोतों पर लगे मिसाइलों से हमला और जमीन और पानी के रास्ते फौज उतार कर एक व्यवस्थित अभियान शुरू किया। भारतीय वायुसेना का मुख्य काम जमीनी सेनाओं को सीधा सहयोग प्रदान करना था। पश्चिमी रेगिस्तान में एक उत्कृष्ट हवाई कार्रवाई में जैसलमेर स्थित ओ सी यू के चार हंटर विमानों ने लोंगेवाला स्थित संपूर्ण कवचित रेजीमेंट को पूरी तरह नष्ट कर दिया और एक तरह से शत्रु आगे बढ़ने से रोक दिया।भारतीय वायुसेना दिसम्बर 1971 के युद्ध में अपने प्रदर्शन से काफी संतुष्ट थी। यद्यपि पाकिस्तान ने प्रमुख अग्रिम एयर बेसों पर पहले हवाई आक्रमण करके युद्ध की शुरूआत की थी, लेकिन भारतीय वायुसेना ने भी तुरंत कार्रवाइ्र्र करके पहल अपने हाथ में ले ली और उसके बाद दोनों मोर्चों पर आकाष में अपना प्रभुत्व जमा लिया। बेशक युद्ध से होने वाला नुकसान स्वाभाविक था, लेकिन भारतीय वायुसेना ने शत्रु की तुलना में मुख्य रूप से निरोधात्मक मिशनों पर अधिक उड़ानंे भरीं और विमानरोधी फायर के कारण सर्विस की अधिकांश निरोधात्मक कार्रवाई संभव हुई। हवाई युद्ध में भारतीय वायुसेना ने हर स्थिति में अपनी श्रेष्ठता सिद्ध की। पहले दौर में जीनैट विमानों ने ही कार्रवाई की थी, लेकिन इसके बाद स्वदेशी सुपरसोनिक फाइटर मिग-21 विमानों को अपनी श्रेष्ठता साबित करनी थी जिन्हें पेशेवर पायलटों द्वारा उड़ाया जाना था। मिग-21 एफ एल विमानों की छह स्क्वाड्रनें भारतीय वायुसेना के रणविन्यास ) का हिस्सा थे, जो कि पूर्वी तथा उत्तरी दोनों सेक्टरों की संक्रिया में भाग ले रहे थे। गुवाहाटी तथा तेजपुर से उड़ने वाले तीन मिग-21 स्क्वाड्रनों ने बंग्लादेश में ब्लिट्जक्रिंग कार्रवाई के दौरान वायुरोधी मार्गरक्षण और निकट हवाई सहायता कार्यों में भाग लिया। मिग-21 विमान कम दूरी पर कार्रवाई के लिए अत्यधिक प्रभावी था, इसलिए पाकिस्तान वायुसेना के तेजगांव तथा कुर्मीटोला स्थिति हवाई ठिकानों पर 500 किलोग्राम बमों के साथ अचूक आक्रमण किया और राजधानी ढाका के मुख्य कमान केन्द्रों के निश्चित ठिकानों पर 57 एम एम राॅकेटों से आक्रमण किया। पश्चिमी क्षेत्र में मिग-21 को इसके प्रमुख काम हवाई रक्षा, मार्गरक्षण और बीच में रोकने के लिए उत्तर में पठानकोट और दक्षिण-पश्चिम क्षेत्र में जामनगर के प्रमुख एयर बेसों पर तैनात किया गया। मिग-21 एफ एल विमानों ने महत्वपूर्ण स्थलों तथा महत्वपूर्ण क्षेत्रों में सैकड़ों समाघात हवाई गश्ती उड़ानंे भरीं, बमवर्षकों तथा स्ट्राइक फाइटरों के लिए मार्गरक्षण मिशनों पर उड़ानें भरी और दुश्मन के घुसपैठिए विमानों को रोकने के लिए लगातार उड़ान भरते रहे। आखिरकार मिग-21 को दिसम्बर 1971 के युद्ध के दौरान उपमहाद्वीप के ऊपर हवाई यद्ध में अपने मूल शत्रु एफ-104 स्टार फाइटर के साथ भिड़ना पड़ा और चारों संकुल युद्धों में मिग-21 विमानों ने सर्वश्रेष्ठ प्रदर्शन किया और एफ-104 विमानों को लड़ाई में बुरी तरह मात दी। प्रथम हवाई विजय 12 दिसम्बर 1971 को तब प्राप्त हुई जब नं0 47 स्क्वाड्रन के मिग-21 उड़ानों ने कच्छ की खाड़ी के ऊपर पाकिस्तानी वायुसेना के एफ-104 को मार गिराया और इस विजय के बाद 17 दिसम्बर को एक के बाद एक लगातार तीन और सफलताएं हासिल कीं जब नं0 29 ड्रन की मिग-21 उड़ानों ने एच एफ 24 मारूत विमानों को हवाई सुरक्षा देने के दौरान राजस्थान के रेगिस्तान में उत्तरलाई के निकट एफ-104 विमानों को रास्ते में रोककर गन मिसाइल मुठभेड़ में मार गिराया और तीसरे घुसपैठिये एफ-104 को, नं0 29 स्क्वाड्रन की मिग-21 विमानों ने मार गिराया।