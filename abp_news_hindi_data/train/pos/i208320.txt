होटल के मुख्य भवन में एक कमरे का किराया 58 यूरो या 75 डॉलर या 36 सौ रुपये प्रति रात्रि है और घूमते विंग यानी रिवॉल्विंग लॉफ्ट में एक कमरे का प्रति रात्रि किराया 88 यूरो या 114 डॉलर या 55 सौ रुपये हैं। दुनिया के बाकी प्रमुख नगरों में होटलों के किरायों से तुलना करें तो ये कमरे बहुत सस्ते कहे जाएंगे। अंताल्या हवाईअड्डा मात्र 15 किलोमीटर दूर है और वहां से होटल पहुंचने में मात्र 15 मिनट लगते हैं। यहां का मौसम लगभग पूरे वर्ष घूमने के अनुकूल रहता है। कहा जाता है कि यहां वर्षभर में तीन सौ दिन अच्छी धूप खिली रहती है। तुर्की दुनिया के सबसे सुंदर देशों में से एक है। अंताल्या की यात्रा बहुत यादगार अनुभवों में से एक हो सकती है।