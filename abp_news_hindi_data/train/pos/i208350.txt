सहकर्मी-से-सहकर्मी संगणक संजाल या कंप्यूटर नेटवर्क वह नेटवर्क है जो पारंपरिक केंद्रीकृत संसाधनों जिसमे सर्वरों की एक अपेक्षाकृत कम संख्या किसी सेवा या अनुप्रयोग को कोर वैल्यू उपलब्ध कराते हैं के बजाय नेटवर्क के सहभागियों के बीच विविध संपर्कों और सहभागियों की संचयी बैंडविड्थ का उपयोग करता है। यह नेटवर्क आमतौर पर एक बड़े पैमाने पर एक तदर्थ कनेक्शन के माध्यम से विभिन्न नोडों को जोड़ते हैं। इस तरह के नेटवर्क कई प्रयोजनों के लिए उपयोगी होते हैं। इस नेटवर्क के माध्यम से ऑडियो, वीडियो और आँकड़ों से संबंधित संचिकाएँ या और भी बहुत कुछ जो अंकीय प्रारूप मे उपलब्ध हो का साझीकरण बहुत आम बात है। इसके अतिरिक्त पी2पी प्रौद्योगिकी को वास्तविक समयाधार आँकड़े जैसे टेलीफोन यातायात के लिए भी प्रयोग किया जाता है। 