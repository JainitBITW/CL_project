उचकुदुक मध्य एशिया के उज़बेकिस्तान देश के नवोई प्रान्त का एक शहर है। भौगोलिक निर्देशांकों के हिसाब से यह नगर 42°9'24 उत्तर और 63°33'20 पूर्व में स्थित है। सन् 2007 में इसकी आबादी 27,000 से थोड़ी ज़्यादा अनुमानित की गई थी। यह शहर किज़िल कुम रेगिस्तान के बीच में पड़ता है। सोवियत संघ के ज़माने में यह एक 'बंद शहर' था क्योंकि यहाँ से सोवियत संघ के परमाणु हथियारों के लिए युरेनियम की खाने चलाई जाती थी। उज़बेक भाषा में 'उचकुदुक' शब्द का अर्थ 'तीन कूएँ' होता है।