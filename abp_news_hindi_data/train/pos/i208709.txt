यद्यपि क्रिस्टल संरचना का ज्यामितीय सिद्धांत पिछली शताब्दी के अंतकाल में सफलतापूर्वक स्थापित हुआ, पर क्रिस्टल के विशेषज्ञ क्रिस्टल के मौलिक इकाई के आकार, माप और स्वभाव के बारे में अनभिज्ञ ही थे। इकाइयों को अब तक औई का घन समांतरफलक, या फेडोरॉफ का समातंर फलक, समझा जाता था। पोप और बालों के विचार में ये बहुफलकीय इकाइयाँ प्रत्यास्थ, पर असंपीड्य और विरूपणीय गोलों के संघनित समुच्चय से व्युत्पन्न हैं। रंटगेन, द्वारा एक्स किरण की खोज तथा फॉन लावे द्वारा क्रिस्टल की आतंरिक संरचना जानने के लिये उसका उपयोग होने के बाद ही, इन इकाइयों को परमाणु समुच्चय के रूप में प्रभाव क्षेत्र माना गया।