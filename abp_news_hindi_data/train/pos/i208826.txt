करण और प्रिया एक नृत्य मंडली की मुख्य जोड़ी हैं, और एक दूसरे से प्यार करते हैं। एक बार वे राज नामक एक समृद्ध व्यवसायी के क्रूज जहाज पर प्रदर्शन करते हैं। राज, जिसे नहीं पता कि प्रिया और करण प्यार में हैं, प्रिया को पहली बार देखते ही उसकी ओर आकर्षित होता है। कुछ दिनों बाद वह प्रिया के सामने विवाह का प्रस्ताव रखता है, जिसे वह स्वीकार कर लेती है। जब यह बात करण को पता चलती है, तो वह प्रिया की सहायता से राज को धोखा देकर उसका सारा पैसा हड़पने की योजना बनता है। योजनानुसार विवाह के कुछ वर्ष बाद प्रिया राज को तलाक दे देगी, और इससे मिली निर्वाह निधि से करण और प्रिया सुखपूर्वक एक साथ शेष जीवन व्यतीत करेंगे।