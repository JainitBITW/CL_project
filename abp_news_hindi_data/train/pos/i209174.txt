पूर्व मध्यकाल में श्रेणियों की स्थिति में परिवर्तन दिखलाई पड़ता है। उनका संगठन शिथिल हो चला था, सदस्यों पर उनका नियंत्रण प्रभावपूर्ण नहीं रहा जिससे राजा को उनके कार्यों में प्राय: हस्तक्षेप करना पड़ता था। श्रेणी के प्रधान की शक्ति बढ़ रही थी। श्रेणियों के द्वारा बैंकों का कार्य किए जाने के भी इस काल में कम उदाहरण मिलते हैं। कुछ श्रेणियाँ ही संगठन के प्रभाव और नियंत्रण के क्षीण होने पर आगे चलकर जाति अथवा उपजाति के रूप में परिवर्तित हो गई।