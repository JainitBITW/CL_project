आसुत से मोम निकालने की दो प्रमुख रीतियाँ हैं। एक रीति में मोम आसुत को पर्याप्त ठंढा करते हैं, जिससे ठोस मोम द्रव तेल से अलग हो जाता है। अब इसे फिल्टर प्रेस में छानते हैं। फिल्टर प्रेस कई प्रकार के तथा कई पट्टों के होते हैं और विभिन्न दाब पर कार्य करते हैं। यदि आसुत में मोम की मात्रा कम है तो एक बार में ही अधिकांश मोम निकल जाता है, अन्यथा प्रक्रम को कई बार दोहराना पड़ता है। इससे कई श्रेणी के मोम प्राप्त हो सकते हैं। ऐसे मोम की टिकिया में कुछ तेल रह जाता है। तेल की मात्रा मोम में 0.3 प्रतिशत से अधिक नहीं रहनी चाहिए।