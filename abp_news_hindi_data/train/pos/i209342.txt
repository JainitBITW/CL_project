हर न्यूजग्रुप की पहचान इसके विषय से ही होती है। इसी से इसकी एक सारणी या सूची बनती है, नए लोग इस सूची से विषय के अनुसार संदेश पढ़ सकते हैं। दूसरी ओर यूजनेट का नेटवर्क वैश्विक होता है और इसमें विश्व भर के लोग अपने संदेश लिखकर प्रतिक्रिया दे सकते हैं। एक यूजनेट पाठक के लिए अपनी पसंद के अनुसार न्यूजग्रुप चुनना और उसके विषय पर लिखना या चर्चा में शामिल होना सरल होता है।इंटरनेट पर यूजनेट पर हिन्दी का भी प्रयोग होता है। सामान्यतया लोगों की यही धारणा होती है कि पाठकों की रूचि बढ़ाने के लिए ब्लॉगिंग सबसे सही तरीका है, किन्तु ऐसा नहीं है। ब्लॉगिंग किसी व्यक्ति विशेष का एक तरफा संवाद होता है, दो तरफा संवाद सबसे बेहतर होता है, यही चर्चाओं का आधार होता है। इसके लिये यूज़नेट सर्वोत्तम है।