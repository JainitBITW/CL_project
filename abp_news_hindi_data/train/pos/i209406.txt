USA टुडे को दिए गए अपने एक साक्षात्कार में सायरस को यह कहते हुए उद्धृत किया गया है कि आस्था ही "सबसे बड़ी चीज़ है" और यही कारण है कि वह हॉलीवुड में काम कर रही है। परेड के द्वारा लिए साक्षात्कार में उसने कहा कि अपने परिवार के साथ वह नियमित रूप से गिरजाघर जाया करती है। क्रिश्चियनिटी टुडे के साथ अपने एक साक्षात्कार में, बिली रे सायरस ने कहा कि, "ईसाई होने के नाते, हम स्वर्ग में विश्वास करते हैं," और "हमारे पास एक बड़ा चर्च भी था और जब आप अपना चर्च, अपने पादरी और अपने समुदाय जिससे आप जुड़े हैं, को त्याग देते हैं तो आप समझिये कि आप एक महान बलिदान कर रहे हैं। क्यों न हम स्वीकार कर लें, कि हॉलीवुड फ्रैंकलिन, टेनेसी की तुलना में एक सम्पूर्ण अलग किस्म का वातावरण है।"