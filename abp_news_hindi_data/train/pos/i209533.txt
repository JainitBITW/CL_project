7. 4 जी सेवा टेलीकॉम मार्केट में जारी जंग में अब बीएसएनएल ने भी कूदने का फैसला लिया है। बीएसएनएल, नए साल की शुरूआत के साथ ही अपनी 4G सर्विस को लॉन्च करने जा रही है। बीएसएनएल के चेयरमैन और मैनेजिंग डायरेक्टर अनुपम श्रीवास्तव ने इस बात की पुष्टि करते हुए कहा कि बीएसएनएल नए साल के मौके पर देश में अपने 4G सर्विस का शुभारंभ करेगी। बीएसएलन के इस कदम से जियो और एयरटेल के 4जी सर्विस को कड़ी टक्कर मिलना तय है। चेयरमैन अनुपम श्रीवास्तव ने बताया कि बीएसएनएल सबसे पहले अपने 4जी सर्विस को केरल में लॉन्च करेगी और फिर इसे ओडिशा में लॉन्च किया जाएगा। इन राज्यों में 4जी सर्विस लॉन्च होने के बाद बीएसएनल जल्द ही पूरे देश में इस सेवा को उपलब्ध कराएगी। बीएसएनएल ने बताया कि 4जी सर्विस से उसके यूजर्स को हाईस्पीड इंटरनेट मिलेगा।