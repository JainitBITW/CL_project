उद्यम संसाधन योजना शब्द मूल रूप से मैन्यूफैक्चरिंग रिसोर्स प्लानिंग से लिया गया है, जो कि मटेरिअल रिक्वायरमेंट प्लानिंग से आया है। MRP, ERP में तब परिवर्तित हुआ जब "रूटिंग्स" सॉफ्टवेयर वास्तुकला का एक प्रमुख हिस्सा बन गया और एक कंपनी की क्षमता योजना गतिविधि भी मानक सॉफ्टवेयर गतिविधियों का एक हिस्सा बन गयी। ERP प्रणालियाँ आमतौर पर कंपनी के निर्माण, लौजिसटिक्स, वितरण, माल, नौवहन, चालान और लेखा का प्रबंधन करती हैं। ERP सॉफ्टवेयर कई व्यावसायिक गतिविधियों जैसे बिक्री, विपणन, वितरण, बिलिंग, उत्पादन, माल प्रबंधन, गुणवत्ता प्रबंधन और मानव संसाधन प्रबंधन के नियंत्रण में सहायता कर सकते हैं।