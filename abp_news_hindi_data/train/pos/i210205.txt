कुछ सुरक्षा सुविधायें एक ERP प्रणाली में शामिल रहती हैं ताकि औद्योगिक जासूसी जैसे बाहरी अपराध और गबन जैसे अंदरूनी अपराध के विरुद्ध सुरक्षा प्रदान की जा सके। उदाहरण के लिए डाटा से छेड़-छाड़ का एक परिदृश्य यह हो सकता है, एक असंतुष्ट कर्मचारी जानबूझकर कीमतों को उनके निम्नतम स्तर के नीचे रख रहा हो ताकि कंपनी के मुनाफे से छेड़-छाड़ की जा सके या अन्य किसी प्रकार से नुकसान पहुँचाया जा सके। ERP प्रणालियां आमतौर पर इस प्रकार के कृत्यों के विरुद्ध आंतरिक नियंत्रण की सुविधा प्रदान करती हैं। ERP विक्रेता अन्य प्रकार के सूचना सुरक्षा उपकरणों के साथ बेहतर एकीकरण की ओर बढ़ रहे हैं।