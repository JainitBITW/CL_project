सुप्रसिद्ध इतिहासकार डॉ॰ गोपीनाथ शर्मा ने एक बावडी शिलालेख के बारे में लिखा है- "Burda Inscription of Rupadevi of 1283 AD"| "यह शिलालेख बुद्धपद्र गाँव की एक बावड़ी में लगा हुआ था, जहाँ से उसे जोधपुर के दरबार हाल में लाकर सुरक्षित किया गया है | यह संस्कृत पद्य का 19 पंक्तियों का लेख पत्थर पर उत्कीर्ण है| प्रारंभ में कृष्ण की स्तुति की गयी है।... 18 -19 वीं पंक्तियों में वि॰सं॰ 1340 सोमवार ज्येष्ठ कृष्ण सप्तमी को रूपादेवी द्वारा बनवाई गयी बावड़ी की प्रतिष्ठा का उल्लेख है|.. यह उल्लेखनीय है कि उस समय राजा की भांति सामंत परिवार की स्त्रियाँ भी जनहित संपादन के लिए बावड़ियाँ बनावती थीं और उस निर्माण को एक सामाजिक तथा धार्मिक महत्व दिया जाता था|"