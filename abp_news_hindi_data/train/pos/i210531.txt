गिरीगंगा, जुब्बल-रोहडू राष्ट्रीय मार्ग पर शिमला से 80 किलोमीटर दूर खड़ा-पत्थर नामक स्थान से लगभग 5 किलोमीटर की दूरी पर स्थित है। शिमला जनपद में कूपड़ पर्वत से निकल कर गिरीगंगा दक्षिण-पश्चिम दिशा में 40 किलोमीटर की दूरी तय कर, सोलन के पास से पूरब दिशा की ओर 88 किलोमीटर की यात्रा के बाद रामपुर घाट में यमुना नदी में मिलती है। इस यात्रा में यह नदी गिरीगंगा उपत्यका का निर्माण करती है, यहाँ इसके चार महत्वपूर्ण पहलूओं, पौराणिक, ऐतिहासिक, जैविक और पारिस्थितिक, का उल्लेख है।