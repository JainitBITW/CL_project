बेलिंघम दंगे संयुक्त राज्य अमेरिका के वॉशिन्गटन​ राज्य में बेलिंघम शहर के पास 4 सितम्बर 1907 को हुए दंगों का नाम है। इसमें 400-500 श्वेतवर्णी आदिमयों की भीड़ ने भारतीय-मूल के घरों पर हमला बोल दिया। हमलावरों का ध्येय भारतीयों को स्थानीय लकड़ी मिलों में काम करने से रोकने का था। यह भारतीय अधिकतर सिख थे, हालांकि अमेरिकी अख़बारों में उन्हें 'हिन्दू' कहा गया था। उनपर हमला करने वालों में से बहुत से 'एशिऐटिक ऍक्सक्लूझ़न लीग​' के सदस्य थे, जिनका मक़सद एशियाई लोगों को अमेरिका में न बसने देना था।