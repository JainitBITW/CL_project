जो बात इनको बाकी टीकाकारों से अलग करती है वो है आत्मा-परमात्मा के संबंध पर इनका निर्णय। ये कहते हैं कि उपनिषदों में ये नहीं कहा गया है कि आत्मा और परमात्मा एक है या अलग-अलग। बल्कि उपनिषदों में ये कहा गया है कि ब्रह्मांड और शरीर दोनों के नियम एक जैसे हैं। जैसे ब्रह्मांड का सार परमात्मा है, वैसे शरीर का सार आत्मा है - दोनों को पुरुष कहा गया है। उपनिषदों का सार आपने लिखा कि जैसे ब्रह्मांड में चेतन ब्रह्म है, वैसे शरीर में चेतन आत्मा है। उपनिषतों को आपने साक्षात्कार के ग्रंथ यानि अनुभूति के ग्रंथ बताया है।