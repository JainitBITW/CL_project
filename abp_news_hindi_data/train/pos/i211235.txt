रियाद प्रान्त, जिसे औपचारिक अरबी में मिन्तक़ाह​ आर-रियाद कहते हैं, सउदी अरब के मध्य नज्द क्षेत्र में स्थित प्रान्त है। यह जनसँख्या के आधार पर दूसरा सबसे बड़ा प्रान्त है और क्षेत्रफल के हिसाब से भी दूसरा सबसे बड़ा प्रान्त है। सउदी अरब की राष्ट्रीय राजधानी रियाद शहर भी इसी प्रान्त में स्थित है और 75% प्रांतीय आबादी इसी शहर में रहती है। 2004 की जनगणना के अनुसार प्रान्त की 31% आबादी ग़ैर-सउदी विदेशी थे और इनमें से अधिकतर रियाद शहर में ही बसे हुए थे।