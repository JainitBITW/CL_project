विशुद्ध नाइट्रिक अम्ल रंगहीन द्रव है, इसका अणुभार 63, गलनांक - 42 डिग्री सेल्सियस्, क्वथनांक 86 डिग्री सेल्सियस् तथा घनत्व 1.52 ग्राम प्रति घन सेंमी. है। नाइट्रिक अम्ल सशक्त अम्ल है और जलीय विलयन में पूर्णत: हाइड्रोजन आयन एवं नाइट्रेट आयन में विघटित हो जाता है। इसके 68 प्रतिशत जल मिश्रण का क्वथनांक 120.5 डिग्री सेल्सियस है। इसे 'नियत क्वथनांक मिश्रण' कहते हैं। नाइट्रिक अम्ल सामान्य ताप पर धीरे धीरे विघटित होता रहता है। उच्च तापर पर अथवा तीव्र प्रकाश में इसकी विघटन गति बढ़ जाती है।