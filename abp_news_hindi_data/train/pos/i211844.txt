''पानीपत विशेषांक'' में अत्यंत दुर्लभ नक़्शे,सेना की रचना के वैशिष्ट्यपूर्ण चित्रांकन एवं रेखांकन, साथ ही तत्कालीन इतिहासकारों द्वारा लिखे गए स्तरीय तथा जानकारीपूर्ण आलेख समाहित थे। ऐसी सम्पूर्ण सामग्री की वजह से उपरोक्त विशेषांक अनमोल साबित हुआ और आज भी, इतने वर्षों बाद अनेक लोग संदर्भ ग्रन्थ की तरह उसका उपयोग करते हैं। शिंदेशाही विशेषांक भी उन्होंने इसी तरह श्रमपूर्वक तैयार किया। हितचिंतक के प्रकाशन तक ही उनकी गतिविधियां सिमटी हुई नहीं थीं।