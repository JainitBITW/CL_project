आधुनिक युग के मुताबिक़ पर्याप्त यातायात सुविधा उपलब्ध है। छिंदवाडा से दिल्ली, इंदौर, गोरखपुर, अमृतसर तक रेल सेवा बड़ी रेल लाइन के जरिये सीधे जुडी हुई है। इसका छोटी रेल लाइन के जरिये नागपुर, जबलपुर, मंडला से संपर्क है। सड़क मार्ग के जरिये हर छोटे बड़े शहर तक यातायात सुविधा है। निजी बसों की बहुतायात है। छिंदवाडा में एक हवाई पट्टी भी उपलब्ध है, जो छोटे विमानों के आवागमन के लिए उपयुक्त है।