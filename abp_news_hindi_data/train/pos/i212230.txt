सजन रे झूठ मत बोलो भारतीय हिन्दी धारावाहिक है, जिसका प्रसारण सब टीवी पर 14 दिसम्बर 2009 से सोमवार से शुक्रवार रात 9 बजे होता था। यह 6 जनवरी 2012 को समाप्त हो गया। इसमें मुख्य किरदार में सुमित राघवन, मुग्धा चाफेकर और टिकु तलसानिया हैं। इसमें अपूर्व शाह का किरदार सुमित राघवन निभा रहे हैं, जिसे आरती झवेरी से प्यार हो जाता है और अपनी नौकरी व प्यार को अपने पास रखने के लिए अपूर्व झूठ का जाल बुनता चला जाता है और अपने दोस्त राजू के साथ मिलकर पूरा नकली परिवार भी तैयार कर लेता है।