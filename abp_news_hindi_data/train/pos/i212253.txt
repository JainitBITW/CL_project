1941 में सोवियत संघ पर आक्रमण के पहले  हिमलर ने अपने एसएस को "जुदेओ-बोल्शेववाद" की ताकतों के खिलाफ संहार युद्ध के लिए तैयार किया था। नाज़ी जर्मनी और मध्य युग की तुलना करके हिमलर हरदम खुश हुआ करते थे, वे आक्रमण की तुलना धर्मयुद्ध से किया करते. वे पूरे यूरोप से स्वयंसेवक जमा किया करते थे, खासकर ऐसे नोर्डिक लोगों को जो नस्लीय रूप से जर्मनों के निकटतम माने जाते, जैसे कि डेंस, नोर्वेयाई, स्वीडिस और डच. आक्रमण के बाद, यूक्रेनियाई, लात्वियाई, लिथुनियाई और एस्टोनियाई स्वयंसेवकों की भी बहाली हुई, "नास्तिक बोल्शेविक गिरोह" से पुराने यूरोप के परंपरागत मूल्यों की रक्षा के लिए एक अखिल यूरोपीय धर्मयुद्ध की घोषणा करके गैर-जर्मन स्वयंसेवकों को आकर्षित किया जाने लगा। हजारों स्वेच्छा से भर्ती हुए और उससे भी कहीं ज्यादा लोग जबरिया भर्ती किये गये।