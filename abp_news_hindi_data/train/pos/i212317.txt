1973 में रॉजर मुर नए जेम्स बॉण्ड बने और उन्होंने लिव ऐंड लेट डाई से शुरुआत की। उन्होने अगली छः फ़िल्मों में बारह वर्षों तक बॉण्ड की भूमिका साकारी और आगे चलकर यह कार्य टिमोथी डाल्टन ने संभाला। डाल्टन केवल दो फ़िल्मों के लिए ही बॉण्ड रहे। छः साल चली कानूनी लडाई के कारण बॉण्ड फ़िल्मों का निर्माण थम गया, परन्तु इयॉन को फ़िल्मों के अधिकार वापस मिलते ही 1995 में आयरिश अभिनेता पियर्स ब्रॉसनन नए बॉण्ड के रूप में गोल्डनआय के द्वारा दर्शकों के सामने आए। उन्होने यह भूमिका अगली चार फ़िल्मों तक निभाई और 2002 में यह भूमिका अगले अभिनेता के लिए खाली की। 2006 में डैनियल क्रैग को यह भूमिका सौंपी गई जिन्होने बॉण्ड फ़िल्मों की कसिनो रोयाल द्वारा एक नई शुरुआत की।