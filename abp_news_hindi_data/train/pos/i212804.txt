कैन्ननाइच, फ़ोनेशियाई तथा अरामियनों का प्रभुत्व दूसरी शहस्त्राब्दि में बना रहा। हिब्रू लोग दमिश्क के दक्षिण में बस गए। असीरियाई, सुमेरियाई, मिस्री थथा बेबीलोनियाई लोगों के विभिन्न बसावों के बाद छठी सदी ईसापूर्व में फ़ारस के हख़ामनी साम्राज्य ने इस पर अपना अधिकार कर लिया। आने वाली दो सदियों तक पूरे पश्चिम एशिया पर फ़ारसियों का अधिकार बना रहा। ईसा के 330 साल पहले जब मकदूनिया के सिकन्दर ने फ़ारस के शाह दारा तृतीय को तीन विभिन्न युद्धों में हराया तब यहाँ पर यवनों का अधिकार हो गया। इसके बाद सासानी तथा रोमनों के बीच सीरिया विभाजित रहा।