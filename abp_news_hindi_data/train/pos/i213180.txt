डाउनटाउन सैन होज़े में एक वर्ष में औसतन 50 दिन वर्षण होता है। वार्षिक वर्षण की सीमा 1953 में 6.12 इंच से 1983 में 32.57 इंच तक दर्ज की गई है। एक महीने में सबसे ज्यादा वर्षण फरवरी 1998 को दर्ज किया गया था जिसका परिमाण 10.23 इंच था। 24 घंटे होने वाली अधिकतम वर्षा का परिमाण 3.60 इंच था जिसे 30 जनवरी 1968 को दर्ज किया गया था। हालांकि सैन होज़े में गर्मियों का दिन आम तौर पर काफी शुष्क रहता है, लेकिन 21 अगस्त 1968 को आई एक भीषण आंधी-तूफान में 1.92 इंच तक बारिश हुई थी जिसकी वजह से इसके कुछ क्षेत्रों में बाढ़ आ गई थी।