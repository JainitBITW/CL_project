नदीघाटी योजना क्षेत्रों के प्राकृतिक विभाजन के अनुकूल प्राकृतिक साधनों का योजनाबद्ध विकास तथा उपयोग करने का सर्वश्रेष्ठ उपाय है। समय के साथ-साथ इस दिशा में मानव समाज भिन्न-भिन्न देशों में प्रगति कर रहा है और करता रहेगा। किंतु आवश्यता के अनुसार नदीघाटी योजनाओं के आकल्पों में परिवर्तन भी होता रहेगा, क्योंकि अणु शक्त के विकास के साथ-साथ विकास का चित्रण भी बदलेगा और मानव की बहुमुखी माँगों में भी बहुत कुछ घटा बढ़ी रहेग। फिर भी नदीघाटी योजनाओं की उपादेयता में कोई विशेष अंतर आने की संभावना नहीं है। मूल रूप से मानवीय संस्कृति का विकास युगों से अधिकतर जलतट से संबंधित रहा है।