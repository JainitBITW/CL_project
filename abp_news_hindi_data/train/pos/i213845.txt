साल 2008 में उनकी पहली फ़िल्म अब्बास-मस्तान की रेस थी जिसमें सैफ अली खान, अक्षय खन्ना, बिपाशा बसु, अनिल कपूर और समीरा रेड्डी भी थे। रेस हिट रही। इस से कैटरीना की सफल फिल्मों की झड़ी जारी रही, हालांकि उनको अपने अभिनय के लिए मिश्रित समीक्षा मिली। वो अगली बार अनीस बज़मी की सिंह इज़ किंग में नज़र आई, जिसमें उनकी जोड़ी फिर से अक्षय कुमार के साथ बनाई गई। दुनिया भर में 125 करोड़ की कमाई के साथ, फिल्म सुपर हिट घोषित की गई, इसी के साथ कैटरीना की लगातार छठी फ़िल्म टिकट खिड़की पर सफल रही। उनकी साल की आखिरी फ़िल्म युवराज टिकट खिड़की पर बहुत बड़ी विफलता थी और उनके अभिनय को मिली-जुली प्रतिक्रिया मिली। समग्र रूप फ़िल्म को मिली मिश्रित समीक्षाओं के बावजूद, इसकी पटकथा को अपनी कलात्मक योग्यता के काराण अकादमी ऑफ मोशन पिक्चर आर्ट्स एंड साइंसेज के पुस्तकालय में जोड़ा गया।