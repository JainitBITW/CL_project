5. प्रकीर्णन - जब प्रकाश किसी पारदर्शी माध्यम में उपस्थित अत्यंत छोटे-छोटे कणों पर पड़ता है तब उन कणों से प्रकीर्णित होकर चारों ओर फैलनेवाला प्रकाश भी सामान्यत: अंशध्रुवित होता है। किंतु जो प्रकाश प्राथमिक किरण से समकोणिक दिशा में प्रकीर्णित होता है, वह पूर्णत: समतल ध्रुवित होता है। यह बात आकाश के नीले प्रकाश में देखी जा सकती है, जो वायु के अणुओं द्वारा प्रकीर्णित सूर्य का प्रकाश ही है।