उदार कला तथा भाषा विभागों में कन्नड़ विभाग शोध प्रकाशनों तथा किताब प्रकाशनों में असाधारण रूप से क्रियाशील है। इसके अलावा दुर्लभ कन्नड़ हस्तलिपियों तथा सांस्कृतिक कलाकृतियों को संग्रहित करने के लिये विभाग सार्थक कार्य कर रहा है। विभाग ने अपने पास सुरक्षित हस्तलिपियों की टिप्पण निर्देशिका पहले ही प्रकाशित की हुई है तथा कर्नाटक के विभिन्न भागों से संग्रहित विभिन्न सांस्कृतिक वस्तुओं का एक छोटा संग्रहालय भी स्थापित किया है। विभाग राज्य की भाषा को बढ़ावा देने के लिये सरकार को नियमित रूप से विशेषज्ञता प्रदान कर रहा है।