डॉ॰ नगेन्द्र के अनुसार "आधुनिक शब्दावली में इसे कलावाद कह सकते हैं- काव्य का सर्वप्रमुख तत्व कला है। इसका अर्थ यह नहीं है कि कुंतक ने अपने सिद्धांत में विषय-वस्तु का निषेध किया है। उन्होंने काव्य वस्तु की स्वाभाविक रमणीयता को स्वीकार किया है। कवि को काव्य वस्तु के सहृदय-रमणीय धर्मों को व्यक्त करना चाहिए। यह कवि प्रतिभा से ही संभव है। इस प्रकार उनके अनुसार अंततः कवि व्यापार ही प्रमुख है।"