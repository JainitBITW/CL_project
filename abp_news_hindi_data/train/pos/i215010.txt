औसतन 2,400 घंटों की वार्षिक धूप के साथ यह कनाडा के सबसे अधिक धूप निकलने वाले शहरों में से एक है। शहर के पूर्वोत्तर भाग में स्थित कैलगरी अंतरराष्ट्रीय हवाई अड्डे पर औसतन 412.6 मि॰मी॰ की वार्षिक वर्षा होती है, जिसमें से 320.6 मि॰मी॰ बारिश और126.7 मि॰मी॰ बर्फ के रूप में होती है। जून में सबसे अधिक मासिक औसत वर्षा के साथ, अधिकांश बारिश मई से अगस्त तक होती है। जून 2005 में, कैलगरी में 248 मि॰मी॰ बारिश हुई थी, जो शहर के इतिहास में सबसे अधिक गीले महीने के रूप में दर्ज है। सूखा पड़ना यहाँ एक आम बात है, जोकि वर्ष में कभी भी पड़ सकता है एवं कभी-कभी कई महीने अथवा कई सालों तक स्थायी भी रहता है। पश्चिम से पूर्व की ओर बारिश कुछ हद तक कम होती चली जाती है; अतः पश्चिमी सरहद पर स्थित वृक्ष-वन, शहर की पूर्वी सरहद के आसपास के वृक्ष-रहित घास के मैदानों को मुख्य रूप से रास्ता देते हैं।