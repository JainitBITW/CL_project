इलाहाबाद का भारतीय जिम्नास्टिक्स में प्रमुख स्थान है। यहां की टीम सार्क और एशियाई देशों में अग्रणी रही है। झालवा में खेलगांव पब्लिक स्कूल जिम्नास्टिक्स का प्रशिक्षण उपलब्ध कराटा है। यहां के जिम्नास्ट्स को 33वें ट्यूलिट पीटर स्मारक कप-2007, हंगरी में 2 स्वर्ण पदक मिले हैं। हॉकी के प्रसिद्ध खिलाड़ी मेजर ध्यानचंद का जन्म भी इलाहाबाद में ही 29 अगस्त 1906 को हुआ था। उन्होंने तीन लगातार ऑलंपिक खेलों में एम्स्टर्डैम, लॉस एंजिलिस और बर्लिन में तीन स्वर्ण पदक प्राप्त किये थे। मोहम्मद कैफ, भारतीय क्रिकेट खिलाड़ी यहीं के हैं। अभिन्न श्याम गुप्ता भी एक उभरते हुए बैडमिंटन खिलाड़ी हैं, जिन्होंने 2002 में राष्ट्रीय पदक प्राप्त किया था।