लीलाबाड़ी विमानक्षेत्र की भौगोलिक स्थिति 27°16′00″N 94°06′00″E / 27.26667°N 94.10000°E / 27.26667; 94.10000 पर है। विमानक्षेत्र में एकमात्र उड़ान पट्टी है जिसकी लंबाई 5480 फीट और सागर सतह से ऊंचाई 333 फीट है। विमानक्षेत्र उत्तर लखीमपुर शहर से मात्र 7 कि॰मी॰ की दूरी पर स्थित है। शहर से यहां निजि वाहन द्वारा 5-10 मिनट में पहुंचा जा सकता है। इसके अलावा सार्वजनिक वाहन में ऑटोरिक्शा भी चलते हैं। अन्य निकटवर्ती विमानक्षेत्रों में डपरिज़ो विमानक्षेत्र, ज़िरो, जोरहाट, डिब्रुगढ़ और मोहनबाड़ी विमानक्षेत्र आते हैं। इन सभी में से मात्र डिब्रुगढ़ और जोरहाट ही प्रचालन में हैं। लीलाबाड़ी में एक ही अन्तर्देशिय टर्मिनल है। इस टर्मिनल में बैगेज ट्रॉली, बैठने का प्रबंध, पेय जल, टैक्सी सेवा, ग्राहक सुविधा/सहायता एवं सूचना केन्द्र, अल्पाहार सुविधा, दूरभाष काउन्टर आदि उपलब्ध हैं। इस विमानक्षेत्र की नई टर्मिनल बिल्डिंग का उद्घाटन लेफ़्टि.जनरल एस.के.सिन्हा, असम के तत्कालीन राज्यपाल और पूर्वोत्तर परिषद के तत्कालीन अध्यक्ष के कर कमलों द्वारा हुआ था। इस इमारत में 400 यात्रियों की क्षमता है और इसकी कुल लागत 8.45 करोड़ रुपये थी। 