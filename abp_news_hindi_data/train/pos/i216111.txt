इन भौगोलिक खोजों ने व्यापार के क्षेत्र में क्रांतिकारी प्रगति की। अब व्यापार मात्र इटली के नगरों तक सीमित न रहकर अंतर्राष्ट्रीय हो गया। प्रारंभिक दौर में एशिया के साथ व्यापार में पुर्तगाल का एकाधिकार रहा किंतु शीघ्र ही स्पेन, हालैण्ड, फ्रांस और इंग्लैण्ड के व्यापारियों ने अपना प्रभुत्व स्थापित कर लिया। इन भौगोलिक खोजों ने न सिर्फ व्यापार का क्षेत्र बढ़ाया बल्कि पूर्व में जिन-जिन वस्तुओं का व्यापार होता था, उन वस्तुओं की संख्या में भी वृद्धि हुई। यूरोपीय व्यापारियों ने विभिन्न देशों से विभिन्न वस्तुओं के व्यापार से अत्याधिक लाभ कमाया। 