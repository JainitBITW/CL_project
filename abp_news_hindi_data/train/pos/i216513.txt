धातु के दो टुकड़ों में उच्च विद्युत्‌-धारा प्रवाहित करने से उनको संधानित किया जा सकता है, अर्थात्‌ मशीन में एक संधान परिवर्तक रहता है, जो 220 या 440 वोल्ट की विद्युत्‌ की दो विद्युत्‌-दग्रों के बीच में से 1 से 10 वोल्टमापी में परिवर्तित कर देता है और साथ ही साथ उच्च विद्युद्धारा देता है। संधान करने के लिए यह आवश्यक है कि धारा का प्रवाह अल्प समय के लिए ही हो। इसी से एक संस्पर्श-कर्ता-परिपथ का प्रयोग किया जाता है। यह युक्ति परिपथ को शीघ्र-शीघ्र जोड़ती और तोड़ती रहती है। संस्पर्श-कर्ता-परिपथ के "इग्नीट्रॉन' नामक इलेक्ट्रान नली का प्रयोग करते हैं। इग्नीट्रान एक विशेष प्रकार की गैस-युक्त नली होती है, जो उच्च विद्युत्‌-धारा को सँभाल सकती है। इसका उपयोग थायरेट्रान नली के समान होता है।