24 जनवरी 2017 को सनडेंस फिल्म फेस्टिवल में फिल्म का प्रीमियर हुआ, और यूनिवर्सल पिक्चर्स द्वारा 24 फरवरी 2017 को इसे संयुक्त राज्य के सिनेमाघरों में रिलीज़ किया गया। फिल्म को दुनिया भर में सकारात्मक समीक्षआएं प्राप्त हुई, विशेष रूप से फिल्म के मूल विषय, पीले की पटकथा और निर्देशन, और कालुया के अभिनय को खूब सराहा गया। नेशनल रिव्यू बोर्ड ऑफ़ अमेरिका, अमेरिकन फिल्म इंस्टीट्यूट और टाइम पत्रिका ने इस फिल्म को वर्ष 2017 की शीर्ष 10 फिल्मों में से एक चुना। यह फिल्म बॉक्स ऑफिस पर भी सफल रही; $4.5 मिलियन के बजट पर बनी इस फिल्म ने दुनिया भर में $255 मिलियन की कमाई करी।