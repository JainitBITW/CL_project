यहाँ की वनस्पति तथा पशु मध्ययूरोपीय जाति के हैं। यहाँ देश के 38 प्रतिशत भाग में जंगल हैं जिनमें 71 प्रतिशत चीड़ जाति के, 19 प्रतिशत पतझड़ वाले तथा 10 प्रतिशल मिश्रित जंगल हैं। आल्प्स के भागों में स्प्रूस तथा देवदारु के वृक्ष तथा निचले भागों में चीड़, देवदारु तथा महोगनी आदि जंगली वृक्ष पाए जाते हैं। ऐसा कहा जाता है कि आस्ट्रिया का प्रत्येक दूसरा वृक्ष सरो है। इन जंगलों में हिरन, खरगोश, रीछ आदि जंगली जानवर पाए जाते हैं। 