कहते हैं, सिकंदरिया के निकट फारोस द्वीप में लगभग 280 वर्ष ईसवी पूर्व संगमर्मर का एक दीपस्तंभ बनाया गया था, जो 600 फुट ऊँचा था। यह विश्व के सात आश्चर्यों में गिना जाता था और इतना प्रसिद्ध था कि दीपस्तंभों के लिए पश्चिम में फारोस एक सामान्य नाम हो गया तथा दीपस्तंभ-निर्माण-विज्ञान, फारोलॉजी कहलाने लगा। पर 13वीं शती में भूकंप से वह नष्ट हो गया। इस प्रकार दीपस्तंभ का इतिहास यद्यपि दो हजार वर्ष से भी अधिक प्राचीन है, फिर भी प्राणरक्षा के साथ साधन के रूप में दीपस्तंभों की नियमित व्यवस्था 19वीं शती में ही प्रारंभ हुई।