सारे जीवों में सममिति नहीं होती। कुछ ऐसे भी जीव हैं जिनमें असममिति मिलती है। कुछ हद तक सममिति-वाले जीवों में भी असममिति होती है क्योंकि उनके एक-जैसे भागों में भी ज़रा-बहुत अंतर तो होता ही है, मसलन किसी मानव के दोनों हाथों में थोड़ा सा अंतर होता ही है और मानवों का हृदय भी शरीर के केवल बाएँ भाग में होता है। लेकिन कुछ स्पंज और अन्य जीव ऐसे होते हैं जिनकी शरीर-रचना में कोई भी सममिति नहीं होती। ध्यान दें कि कुछ अन्य स्पंजों में व्यासीय सममिति देखी जाती है।