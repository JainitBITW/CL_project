काज़ान रूस के तातारस्तान गणतंत्र खंड की राजधानी और सबसे बड़ा शहर है। यह रूस का आठवाँ सबसे अधिक आबादी वाला नगर है। काज़ान रूस के यूरोपीय भाग में वोल्गा नदी और काज़ानका नदी के संगम पर स्थित है। इस शहर में रूसी ईसाई और तातार मुस्लिम लोग दोनों बसते हैं। सन् 2005 में काज़ान शहर की स्थापना की 1000वीं सालगिरह मनाई गई। शहर के बीच का काज़ान क्रेमलिन काज़ान का सबसे जाना-माना स्थल है और इसके बीच में स्थित टूटी हुई क़ुल​ शरीफ़ मस्जिद का नवनिर्माण करवाकर इसका भी 2005 में उदघाटन हुआ। यह अब यूरोप की सबसे बड़ी मस्जिद है।