क्लाद गीज़ का प्रथम ड्यूक था। इसे फ्रेंच दरबार में शिक्षा मिली। इसने फ्रांसिस प्रथम के प्रति अनन्य भक्ति दिखाई। इसने सैनिक जीवन अपनाया और मैरिगनैनों के युद्ध में ख्याति प्राप्त की तथा 1526 ई. में लोरेन स्थित अनाबप्तिस्ती के विद्रोह का दमन करने के प्रतिफल स्वरूप गीज़ के ड्यूक की पदवी प्राप्त की। इसके पश्चात् 1542 ई. में लक्जेम्बर्ग की चढ़ाई में इसे विशेष ख्याति मिली। इसका विवाह बूरबान कुल की आंत्वानेत से 1513 ई. में हुआ था। जिससे 12 संतानें हुई। इसकी पुत्री मेरी का विवाह स्काटलैंड के जेम्स पंचम से हुआ जो स्काट्स की रानी मेरी की माँ थी।