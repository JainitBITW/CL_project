हेनरी प्रथम गीज़ का तृतीय ड्यूक था। फ्रांसिस का पुत्र होने के कारण उसे कैथोलिक दल का नेतृत्व मिला। इसने प्नाइटीयर्स, जारनैक तथा डारमैंस के युद्ध किए। यह सेंट बार्थलोम्यू के रक्तपात का उत्तरदायी था। इसकी राजा बनने की महत्वाकांक्षा थी किंतु हेनरी तृतीय की आज्ञा से ब्ल्वा में इसका वध कर दिया गया। इसका विवाह क्लीव्स की कैथरीन से हुआ था जिससे 14 संतानें थीं। चार्ल्स चतुर्थ गीज़ का चतुर्थ ड्यूक था, हेनरी प्रथम का ज्येष्ठ पुत्र। अपने पिता की मृत्यु पर इसे तीन वर्ष जेल में रखा गया। 1591 ई. में इसे मुक्ति मिली। इसने हेनरी चतुर्थ को अपनी सेवाएँ अर्पित कीं और विद्रोही राजाओं तथा प्रोटेस्टेंटों के विरुद्ध संघर्ष करता रहा। 1613 ई. में रिशलू द्वारा देशनिकाला होने पर इसने इटली में अपना जीवन समाप्त कर दिया।