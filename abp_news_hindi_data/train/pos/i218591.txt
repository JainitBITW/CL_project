हेनरी द्वितीय गीज़ का पंचम ड्यूक तथा चार्ल्स चतुर्थ का पुत्र था। यह 1629 ई. में रेम्स का आर्चबिशप हुआ और 1640 में ड्यूक का पद प्राप्त किया। यह रिशलू के विरुद्ध षड््यत्रं में सम्मिलित हुआ था जिसपर इसे मृत्यु दंड मिला और इसे फ्लांडर्स में शरण लेनी पड़ी। 1647 ई. में इसने नेपिल्स का राजमुकुट हथियाना चाहा और 1648 से 1652 ई. तक स्पेन में बंदी रहा। 1652 ई. में किसी प्रकार जेल से निकल भागा और फिर एक बार नेपिल्स जीतने का प्रयत्न किया किंतु असफल रहा। 1655 ई. में यह फ्रांस का हाई चैंबरलेन हुआ।