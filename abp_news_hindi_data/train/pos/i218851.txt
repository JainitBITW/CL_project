आक्रमक अस्रों में हवाई जहाज का प्रवेश होते ही देखा गया कि हवाई आक्रमणों से बचाव के लिए ध्वंसक पर हवामार तोप का रहना आवश्यक है। प्रारंभ में ध्वंसक पर सामान्य मशीनगन स्थापित की गई थी, पर ऐसी छोटी तोपों में संहारशक्ति नहीं होती थी, अत: बाद में उभय प्रयोजन की तोप स्थापित की गई। पनडुब्बी का विकास होने पर विनाशक पर एक काम और आ पड़ा। वह था, पनडुब्बियों का पता लगाना और उनका विनाश करना। इसके परिणामस्वरूप ध्वंसक पनडुब्बीमार अस्त्र भी ढोने लगे। इससे ध्वंसक का आकार और विस्तार बढ़ जाना स्वाभाविक था। प्रथम विश्वयुद्ध के पूर्व जहाँ विनाशक केवल 300 दिन टन विस्थापन के होते थे वहाँ आज 2,000 टन से अधिक विस्थापन के विनाशक बनने लगे हैं।