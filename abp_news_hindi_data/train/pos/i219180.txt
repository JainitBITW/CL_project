कैप्टन अमेरिका : द विंटर सोल्जर वर्ष 2014 की अमेरिकी सुपरहीरो प्रधान फ़िल्म है, जो मार्वेल काॅमिक्स के कल्पित नायक कैप्टन अमेरिका पर केंद्रित हैं, जिसे बतौर निर्माता मार्वल स्टुडियोज और वितरक वाॅल्ट डिज़नी स्टुडियोज मोशन पिक्चर्स ने पेश किया है। यह गत 2011 की कैप्टन अमेरिका : द फर्स्ट एवेन्जर की अगली कड़ी है और मार्वल सिनेमेटिक युनिवर्स का नौवॉं संस्करण भी। फ़िल्म का निर्देशन एंथनी और जाो रुसो ने किया है, तथा पटकथा क्रिस्टोफर मार्कस एवं स्टीफन मैक्फिले ने लिखा है, जिन्होंने गत द फर्स्ट एवेन्जर में साथ मिलकर काम किया था। अभिनेता क्रिस इवान्स दुबारा कैप्टन अमेरिका की भूमिका में हैं, तो वहीं अन्य शीर्ष भूमिकाओं में स्कार्लेट जाॅहान्सन, स्बेस्चियन स्टेन, एंथोनी मैकी, कोबी स्मलडर्स, फ्रैंक ग्रिलो, एमिले वेनकैम्प, हायले एट्वेल, राॅबर्ट रेडफाॅर्ड और सैमुएल एल. जैकसन आदि शामिल हैं। इस बार कैप्टन अमेरिका : द विंटर सोल्जर में, कैप्टन अमेरिका अपनी टीम ब्लैक विडाॅ और फेल्काॅन के साथ शिल्ड के खिलाफ रची साजिश का पर्दाफाश करने निकलता है, जहाँ उनका सामना एक बेहद रहस्यमय और खतरनाक हत्यारे द विंटर सोल्जर से होता है।