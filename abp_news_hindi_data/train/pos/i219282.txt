राजनीतिक दृष्टि से उद्बुद्ध होने के अतिरिक्त यह नगर देश का बड़ा औद्योगिक तथा व्यावसायिक केंद्र भी है। यहाँ मिट्टी के बरतन, लोह उद्योग, बिजली के सामान, रबर, एसेबेस्टाँस की चादरें, ऊनी तथा सूती वस्त्र, प्लास्टिक की वस्तुएँ, रंग, बत्तियाँ, बल्ब आदि सामान बनाने के कारखाने हैं। यहाँ की औद्योगिक तथा व्यावसायिक शिक्षा संस्थाएँ बहुत ही महत्वपूर्ण हैं। प्रिंसटन विश्वविद्यालय यहाँ से 16 किमी0 की दूरी पर स्थित है। बहुसंख्यक अंग्रेजों के अतिरिक्त अन्य यूरोपीय निवासियों एवं नीग्रो लोगों की अधिकता है।