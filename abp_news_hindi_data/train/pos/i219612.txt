खसरा एक स्थानिक रोग है, जिसका अर्थ है कि यह एक समुदाय में लगातार मौजूद रहता है और अधिकतर लोग इससे प्रतिरोध की क्षमता का विकास कर लेते हैं। ऐसी आबादी में जिसका सामना खसरा जैसी बीमारी से नहीं हुआ हो, एक नये रोग से सामना होने पर विनाशकारी परिणाम हो सकते हैं। 1529 में, क्यूबा में खसरे की महामारी ने दो तिहाई वाशिंदों की जान ले ली जो पहले चेचक से बच गये थे। दो साल बाद होंडूरस की आधी आबादी की मौत खसरे की वजह से हुई थी, जिसने मेक्सिको, सेंट्रल अमेरिका और इंका सभ्यता को उजाड़ दिया था।