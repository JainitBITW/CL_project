मनोड़ा और उसके आसपास के छोटे द्वीप दक्षिण के अरब सागर और कराची बंदरगाह के बीच हैं और समुद्र की बड़ी लहरों को उस बंदरगाह तक पहुँचने से रोककर बचाव करते हैं। मनोड़ा प्रायद्वीप पर 'सलेहाबाद' नामक एक मछुआरों का गाँव है। मनोड़ा के पूर्व में कियामारी और क्लिफ़्टन के तटवर्ती इलाके हैं। प्रायद्वीप के दक्षिणी छोर पर लम्बे 'बीच' हैं जिनपर पर्यटक सैर करने और पिकनिक मनाने आते हैं। पाकिस्तानी नौसेना ने भी इस प्रायद्वीप के कुछ भाग में पिछले 50 वर्षों से अपना अड्डा बनाया हुआ है।