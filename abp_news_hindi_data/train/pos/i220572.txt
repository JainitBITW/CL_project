9 सितम्बर के बाद की घटनाओं ने दोनो देशों की सेनाओ के सबसे गर्वित खन्डो का दंभ चूर चूर कर दिया। भारत के 1 बख्तरबंद खन्ड जिसे भारतीय सेना की शान कहा जाता था ने सियालकोट की दिशा में हमला कर दिया। छाविंडा में पाकिस्तान की अपेक्षाकृत कमजोर 6 बख्तरबंद खन्ड ने बुरी तरह हरा दिया भारतीय सेना को करीब करीब 100 टैंक गवाने पड़े और पीछे हटने पर मजबूर होना पड़ा। इससे उत्साहित होकर पाकिस्तान की सेना ने भारतीयों पर प्रतिआक्रमण कर दिया और भारतीय सीमा में आगे घुस आयी। अपने अंतिम आक्रामक के लिये पाकिस्तान अपने पहला बख़्तरबंद डिवीजन और 11वाँ इन्फैन्ट्री डिवीजन के साथ अमृतसर पर कब्जे के इरादे से खेमकरण पर हमला कर दिया। उनके अनुसार अमृतसर के बाद जालंधर और फिर राष्ट्रपति अयूब खान की तरफ से आये बयान के अनुसार दिल्ली अगला लक्ष्य होता। पाकिस्तानी सेना खेमकरण से आगे बढती ही कि असल उत्तर गाँव ) के पास भारत का चौथा माउंटेन डिवीजन, 7 माउंटेन ब्रिगेड, 62 माउंटेन ब्रिगेड, शेरमेन टैंक से सुसज्जित डेक्कन हॉर्स, अपने अन्य डिवीजन के साथ युद्ध के लिये खडा था। और यहाँ इन दोनों के बीच दुसरें विश्वयुध्द के बाद सबसे बड़ी टैंक की लड़ाई लड़ी गई, जिसमें पाकिस्तान कि जबरदस्त हार हुई। उसनें अपने 97 टैंक खो दिये, जिसमें 72 पैटन टैंक शामिल थे; इसके अलावा 32 टैंक चलती हालत में कब्जा कर लिया गया। जहाँ इससे पहले आगे चल रही पाकिस्तानी सेना असल उत्तर के युध्द में हारने से भारत के पक्ष में युद्ध का संतुलन झुक गया। इसके बाद यह जगह अमेरिका में बने पैटन नाम के पाकिस्तानी टैंको के ऊपर पैटन नगर के नाम से जाना जाने लगा। इस लड़ाई के बाद पाकिस्तान की पहली बख्तरबंद डिवीजन को वापस सियालकोट भेज दिया गया जहाँ फिर उसने युद्ध में आगे भाग नहीं लिया।