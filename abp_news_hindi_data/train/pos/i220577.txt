भारतीयों के अनुसार F-86 छोटे से फॉलैंड नैट के सामने कमज़ोर था जिसके कारण इन विमानों को "सैबर नाशक" कहा जाने लगा था। पाकिस्तान वायुसेना का F-104 स्टारफाइटर उपमहाद्वीप में उस समय का सबसे तेज गति का फाइटर विमान था और उसे प्रायः "पाकिस्तान वायुसेना का गर्व" कहा जाता था। लेकिन सज्जाद हैदर के अनुसार वे विमान इस सम्मान के लायक नहीं थे क्योंकि ये "40,000 फीट से अधिक की ऊंचाई पर उड़ने वाले सोवियत बमवर्षकों को रोकने व मुकाबला करने के उ्देश्य" से बने थे, ना कि कम ऊँचाई पर तेज तर्रार फाइटर विमानों के साथ लड़ने के लिये। अतः ये उस समय के माहौल के उपयुक्त नहीं थे।" भारतीय वायुसेना स्टारफाइटर की वजह से चिंतित थी, किंतु लड़ाई में ये उतने प्रभावी साबित नहीं हुए जितने कि कहीं अधिक धीमे किंतु कहीं अधिक फुर्तीले,फॉलैंड नैट फाइटर।फिर भी सैबर और नैट्स के बीच चले द्वंद युद्ध में सुपरसोनिक गति के साथ, सैबर कही ज्यादा सफल रहा।