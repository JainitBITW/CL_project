कुमरी बील गोवालपारा के उत्तर-पश्चिम दिशा में स्थित अत्यंत खूबसूरत प्राकृतिक झील है। यह गोवालपारा से 11 किलोमीटर की दूरी पर स्थित है। इस झील के पास ही नारायण सेतू और पगलाटेक मन्दिर भी है। झील से नारायण सेतू 1 किलोमीटर की दूरी पर और पगलाटेक मन्दिर 5 किलोमीटर की दूरी पर स्थित है। पगलाटेक मन्दिर एक ऐतिहासिक विरासत है। यह बहुत खूबसूरत है। पर्यटक यहां पर वाटर स्पोट्स का आनंद भी ले सकते हैं। यहां के पर्यटन उद्योग में असीम संभावनाएं हैं। इसीलिए यहां के पर्यटन उद्योग को बढ़ावा देने के लिए असम सरकार यहां पर कई नई परियोजनाओं को शुरू कर रही है। कुमरी बील तक पर्यटक आसानी से बिना किसी परशानी के पहुंच सकते हैं।