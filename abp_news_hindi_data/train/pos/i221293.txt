इंजीनियरिंग के फर्स्ट इयर में हमने एक फेसबुक पेज बनाया था, जिस पर हम कंटेंट पोस्ट करते थे। धीरे-धीरे हमारा पेज लोगों को पंसद आने लगा और हमने 40 लाख फॉलोअर्स का आंकड़ा पार कर दिया, लेकिन इससे हम पैसे नहीं कमा पा रहे थे। तब हमने नौकरी खोजी। इंजीनियरिंग खत्म होने के बाद हमने कई नौकरियां की और वहां से अनुभव लिया। फिर सोचा कि हम हमारी एक खुद की कंपनी शुरू करें। शहर में बढ़ते स्टार्टअप कल्चर और ब्लॉगर्स को देखकर हमने सोचा यहीं से शुरुआत करें।