फुकरे मृगदीप सिंह लंबा द्वारा निर्देशित एवं पुलकित सम्राट, अली फज़ल, मनजोत सिंह, प्रिया आनन्द, ऋचा चड्ढा एवं विशाखा सिंह द्वारा अभिनीत 2013 की हास्य फ़िल्म है। इसकी कहानी एवं संवाद विपुल विग ने लिखे हैं, स्क्रीनप्ले विग एवं लाम्बा द्वारा तैयार किया गया है। फ़िल्म का निर्माण एक्सेल एंटरटेनमेंट के बैनर तले हुआ जो 14 जून 2013 को जारी की गयी। धीमी शुरुआत के बावजूद फ़िल्म ने अच्छी सफलता प्राप्त की।