वीरेंद्र आस्तिक हिंदी गीत-नवगीत विधा के कवि हैं। परछाईं के पाँव, आनंद ! तेरी हार है, तारीख़ों के हस्ताक्षर, आकाश तो जीने नहीं देता, दिन क्या बुरे थे आदि गीत संग्रह के अलावा इनके गीत, नवगीत, ग़ज़ल, छन्दमुक्त कविताएँ, रिपोर्ताज, ललित निबंध, समीक्षाएँ, भूमिकाएं आदि 'धर्मयुग', 'साप्ताहिक हिन्दुस्तान', श्रेष्ठ हिंदी गीत संचयन, समकालीन गीत: अन्तः अनुशासनीय विवेचन, नवगीत के नये प्रतिमान, अभिव्यक्ति आदि ग्रंथों, पत्र-पत्रिकाओं में प्रकाशित होते रहे हैं। इन्होंने हिंदी गीत पर आधारित पुस्तकें- 'धार पर हम- एक' और 'धार पर हम- दो' का संपादन किया है।