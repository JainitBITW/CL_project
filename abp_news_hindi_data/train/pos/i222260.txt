वीरेंद्र आस्तिक का जन्म कानपुर, उत्तरप्रदेश के एक छोटे से गाँव रूरवाहार में 15 जुलाई 1947 में हुआ था। इनके पिता अपने क्षेत्र के एक अच्छे संगीतज्ञ और समाज सेवक थे। इनकी शिक्षा स्नातक तक हुई। वीरेंद्र सिंह ने 1964 से 1974 तक भारतीय वायु सेना में कार्य करने के बाद भारत संचार निगम लि. को अपनी सेवाएं दीं। काव्य-साधना के शुरुआती दिनों में इनकी रचनाएँ वीरेंद्र बाबू और वीरेंद्र ठाकुर के नामों से भी छपती रही हैं।