इस प्रकार रज्जु की मोटाई क्रमागत अट्टालकों के बीच की दूरी, उनके बीच की रज्जु पर एक साथ होनेवाले अधिकतम बोझ की मात्रा और प्रति इंच मोटाई के अनुसार रज्जु की मजबूती पर निर्भर है। मोटाई में रज्जु ½ इंच' से 1½ ईंच तक के व्यास की होती है। रज्जु पहले इतनी ही तानी जाती है कि वितस्ति के केंद्र पर उसकी नति अधिक से अधिक वितस्ति की 1/20 हो। इसलिए अचल बोझ, वायु की दाब, झटकों और कंपनों के प्रभाव आदि, को ध्यान में रखकर ही रज्जुमार्ग का अंतिम रूप निश्चित किया जाता है। अचल भार, दाब आदि को कुल भार का 25 प्रतिशत मान लिया जा सकता है।