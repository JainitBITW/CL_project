 22 जून 1941 की सुबह को जर्मन फ़ासिस्टों ने सोवियत संघ के साथ हुई अनाक्रमण-संधि भंग कर के सोवियत देश पर चढा़ई कर दी। तब से सोवियत लोगों का महान् देशभक्तिपूर्ण युद्ध शुरू हुआ। युद्ध के पहले दौर में फ़ासिस्ट सेना के पास लाल सेना के मुक़ाबले में ज़्यादा सैनिक तथा अफ़सर और फ़ौजी साज़-सामान, ख़ास तौर से टैंक तथा विमान थे और इस कारण लाल सेना पीछे हटने के लिए विवश थी। सोवियत सरकार के आह्वान पर फ़ासिस्ट जर्मनी और उस के साथी-राष्ट्रों के ख़िलाफ़ मुक्ति-संग्राम लड़ने के लिए सारी सोवियत जनता उठ खडी़ हो गयी। 