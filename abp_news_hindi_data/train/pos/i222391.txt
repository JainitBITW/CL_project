सोवियत दस्ते सत्तावादी जर्मनी की राजधानी बर्लिन के निकट पहुँच गये। अब सत्तावादी जर्मनी की सेना पूर्ण पराजय से कोई भी चीज़ बचा नहीं सकती थी। 25 अप्रैल 1945 को सोवियत दस्तों ने बर्लिन की रक्षा-सेना को घेर लिया। सोवियत सैनिकों का बर्लिन पर हमला 29 अप्रौल को शुरू हुआ और 27 अप्रैल तक इस विशाल नगर का बहुत बडा़ हिस्सा सोवियत दस्तों के क़ब्ज़े में आ चुका था। 30 अप्रैल को सोवियत सिपाहियों ने बर्लिन शहर के संसद-भवन पर छापा मार कर क़ब्ज़ा कर लिया और उस पर लाल झंडा फहरा दिया। 2 मई को सोवियत दस्तों ने सारे बर्लिन शहर पर क़ब्ज़ा कर लिया और फ़ासिस्ट नगर-सेना के बचे सैनिकों ने अपने अफ़सरों के साथ आत्मसमर्पण कर दिया। बर्लिन पर क़ब्ज़ा करने के बाद सोवियत दस्तों ने चेकोस्लोवाकिया की राजधानी प्राग को आज़ाद कराया। प्रागवालों ने हथियारबंद विद्रोह किया था, इस कारण फ़ासिस्ट शहर का विनाश करना और सभी शहरियों को क़त्ल करना चाहते थे। सोवियत टैंकों ने बर्लिन से प्राग तक का फ़ासला एक ही दिन में तय कर के प्राग को बचा दिया। 8 मई 1945 को फ़ासिस्ट जर्मनी के बिला शर्त आत्मसमर्पण करने के संधिपत्र पर हस्ताक्षर हुए। महान देशभक्तिपूर्ण युद्ध फ़ासिस्ट राज्यों के हमलावर गुट की पूरी पराजय के साथ समाप्त हो गया। 9 मई 1945 को सोवियत संघ ने फ़ासिस्ट जर्मनी को चकनाचूर कर के उस पर विजय का दिवस मनाया।