कृष्ण सहस्रनाम स्तोत्र में सोलह कलाओं से पूर्ण भगवान श्रीकृष्ण के एक हजार नाम श्लोकबद्ध रूप से वर्णित हैं। इनके एक हजार नामों से संबंधित इस स्तोत्र का पाठ करने से मनुष्य को किन-किन फलों की प्राप्ति होती है, इसका अद्भुत वर्णन इस सहस्रनाम स्तोत्र में प्राप्त होता है। इस पृथ्वी पर सोलह कलाओं से सम्पन्न होने वाले केवल एकमात्रश्रीकृष्ण ही थे, जो भगवान विष्णु के अंश से वैवस्वत मन्वन्तर के अट्ठाईसवें द्वापर में देवकी के गर्भ में उत्पन्न हुए।