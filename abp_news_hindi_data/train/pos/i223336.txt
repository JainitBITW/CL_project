पूरी शृंखला में रोलिंग ने वोल्डेमॉर्ट को ऐसे दुष्ट जादूगर के रूप में पेश किया है कि जादूगरी की दुनिया में सभी उसका नाम लेने को भी खतरनाक मानते थे। शृंखला के अधिकतर किरदार उसका नाम लेने के बजाय "तुम जानते हो कौन" या "वही जिसका नाम नहीं लिया जाता" से सम्बोधित करते थे। हैरी पॉटर और मौत के तोहफ़े में उसका नाम लेने पर इस आशंका से रोक लगायी गयी थी कि वोल्डेमॉर्ट और उसका गिरोह किसी को भी ऐसा करने पर ढूंढ सकता है। उपन्यास के दूसरे संस्करण के अनुसार I am Lord Voldemort नाम उसके असली नाम टॉम मार्वोलो रिडल का वर्ण-विपर्यय है। 