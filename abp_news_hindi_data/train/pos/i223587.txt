जयपुर-आगरा राष्ट्रीय राजमार्ग पर स्थित दौसा जिले का ह्रदय कहे जाने वाले सिकंदरा कस्बे से उत्तर की ओर कुछ ही किलोमीटर की दूरी पर स्थित है, आभानेरी गाँव। पुरातत्व विभाग को प्राप्त अवशेषों से ज्ञात जानकारी के अनुसार आभानेरी गाँव 3000 वर्ष से भी अधिक पुराना हो सकता है, इसी गाँव में स्थित है "चाँद बावडी"।आभानेरी गाँव का शुरूआती नाम "आभा नगरी" था, लेकिन कालान्तर में इसका नाम परिवर्तित कर आभानेरी कर दिया गया।