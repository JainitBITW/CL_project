समकालिक संस्कृत साहित्य में परम्परा और आधुनिकता के प्रसंग में डॉ॰ मेहेर समन्वयवादी सारस्वत साधक हैं। मौलिक नवीन छन्दों की उद्‌भावना सहित अपनी गीतियों की स्वर-रचना एवं परिवेषण उनकी कवि-प्रतिभा की विशेषता है। उनका आधुनिक गीतिकाव्य "मातृगीतिकांजलिः" साम्प्रतिक संस्कृत साहित्य में एक अभिनव लोकप्रिय कृति है। इसके अतिरिक्‍त उनकी संस्कृत कृतियों में पुष्पांजलि-विचित्रा, सारस्वतायनम्, सौन्दर्य-सन्दर्शनम्, सावित्रीनाटकम्, जीवनालेख्यम्, मौन-व्यंजना आदि उल्लेखनीय हैं।। 