आधुनिक आर्थिक सिंद्धान्त के बहुत से महत्वपूर्ण विषय जैसे अंतरराष्ट्रीय व्यापार, विदेशी विनिमय, राजस्व, बैकिंग, व्यापार चक्र, राष्ट्रीय आय तथा रोजगार के सिद्धांत, आर्थिक नियोजन एवं आर्थिक विकास आदि का अध्ययन इसके अंतर्गत होता है। बोल्डिग के शब्दों में, समष्टि अर्थशास्त्र, अर्थशास्त्र का वह भाग है जो अर्थशास्त्र के बड़े समूहों और औसतों का अध्ययन करता है, न कि उसकी विशेष मदों का। वह इन समूहों को उपयोगी ढँग से परिभाषित करने का प्रयत्न करता है तथा इनके पारस्परिक संबंधों को जाँचता है।