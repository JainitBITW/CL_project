यमन अरब प्रायद्वीप के दक्षिण-पश्चिमी कोने पर स्थित एक स्वतंत्र राष्ट्र है। इसके केवल तीन और अंकित सीमा है तथा पूर्व की ओर निर्घारित नहीं है। पश्चिमी सीमा पर 300 मील की लंबाई में लाल सागर फैला हैं। यह एक पहाड़ी देश है। इसके उतर-पूर्व में रूब-एल-खाली मरूस्थल हैं। यहाँ 4,000 से 1000 फुट ऊॅचे उपजाऊ पठार भी हैं। यहाँ कई नदियाँ बहती हैं, जिनमें उतर में वादी नजरान तथा दक्षिण में रूब-एल-खाली तथा हैद्रामात बहती हैं। यहाँ जनवरी का ताप 140 डिग्री सें0 तथा गरम जून मास का ताप 22 सें0 रहता हैं। उच्च प्रदेशों पर 16 इंच वर्षा होती हैं। यहाँ धूल के तूफान अधिक चला करते हैं। वनस्पति में बबूल, खजूर तथा फलों के पेड़ प्रमुख हैं। यद्यपि यहाँ शुष्क वन अधिक मिलते हैं, फिर भी ऐल्पाइन गुलाब, बालम तथा तुलसी के पौधे पठरों तथा वादियों के किनारे मिलते हैं। जीवजंतुओं में बैबून, हरिण, तेंदुए, पहाड़ी खरगोश आदि प्रमुंख हैं। पक्षियों में गिद्व, सारस, बगुला, तोता, हॉर्नबिल, चटखोरा आदि मिलते हैं। 