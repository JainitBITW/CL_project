धरनों पर भार आड़ा पड़ता है। भार के कारण आलंबों में प्रतिक्रिया होती है और धरन में नमन । नमन का केंद्र जिधर होता है उस ओर के तल में दबाव की प्रवृत्ति होती है और उसके विपरीत तल में तनाव की। पाट के मध्य में प्राय: ऊपर की ओर दबाव और नीचे की ओर तनाव होता है। यदि आलंबों पर धरन पूर्णतया मुक्त न हो तो वहाँ ऊपर की ओर तनाव और नीचे की ओर दबाव होता है, अर्थात् वहाँ नमन उलटा होता है। बाहुधरन केवल एक ओर आलंब में जकड़ी होती है। अत: इसमें पूर्णतया ऋणात्मक नमन होता है।