सफल मोटर ड्राइवर बनने के लिये उसके नियंत्रक उपकरणों का उपयोग और बाजार की भीड़ भाड़ में से, बिना टकराए गाड़ी चलाना ही काफी नहीं होता। प्रथम योग्यता तो एक आध घंटे में ही प्राप्त की जा सकती है। एक दक्ष ड्राइवर क यही पहचान है कि वह सब प्रकार के मार्गो पर औसत उच्चतम रफ्तार से, अपनी और जनता की सुरक्षा का पूर्णतया ध्यान रखते हुए गाड़ी को चलाते हुए उसे इस प्रकार से सँभाले कि उसमें घिसाई, टूट फूट और पेट्रोल आदि का खर्चा न्यूनतम हो। यह गुण निरंतर अभ्यास से ही प्राप्त होता है।