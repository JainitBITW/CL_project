ड्राइवर लोग प्राय: यह गलती किया करते हैं कि चढ़ाई पर चढ़ते समय जब गाड़ी मंद पड़ने लगती है, तब बहुत देर बाद गिअर बदलने का प्रयत्न करते हैं। वैसे तो आधुनिक गाड़ियों की क्रियात्मकता में काफी लचीलापन होता है और छोटी तथा हलकी चढ़ाइयाँ तो वे वैसे ही उच्च गिअर पर अनायास पार कर सकती है, लेकिन उच्च गिअर पर अधिक ऊँची चढ़ाई चढ़ने से इंजन और शक्ति प्रेषण यंत्रों पर अनुचित जोर पड़ता है। यही तरीका तो है कि ज्यों ही चढ़ाई आरंभ होनेवाली हो, आवश्यक निम्न गिअर पर प्रेषण यंत्र को डाल दिया जाए, जिससे गाड़ी अपने में कुछ अधिक शक्ति संचित कर ले और यह चढ़ाई पर काम आए।