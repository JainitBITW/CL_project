 चाल प्रतिबंध - आबादी की निकटवर्ती सड़कों पर मोटर गाड़ियाँ 30 किमी प्रति घंटा से अधिक तेज नहीं चलानी चाहिए। आबादी के क्षत्रों में 15 किमी प्रति घंटा से तेज न चलाने का प्राय: नियम होता है। इस प्रकार की सूचनाएँ सड़कों के सहारे लगे सूचनापटों पर लिख दी जाती हैं। चाल नियंत्रण और अन्य प्रकार की चेतावनियाँ तथा अन्य भी कई प्रकार की सूचनाएँ प्राय: यथास्थान लगाई जाती है, जिन्हें समझकर गाड़ी को सदैव सावधानीपूर्वक इतनी रफ्तार से चलाना चाहिए कि किसी प्रकार की दुर्घटना न हो।