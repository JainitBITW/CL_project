हमले से पहले 911 आपातकालीन दूरभाष नंबर पर मतीन ने अपने आप को इस्लामी राज्य का सदस्य बताया था। रात्रि के 2 बजे मतीन ने क्लब के अंदर कई लोगों को मार डाला एवं बाकी को बंधक बना लिया। पुलिसकर्मी जल्दी ही घटनास्थल पर पहुँच गए, परन्तु बंधकों की सुरक्षा हेतु उन्होंने क्लब के अंदर प्रवेश नहीं किया। सुबह पांच बजे उन्होंने बंधकों को छुड़ाने का निर्णय ले लिया। जैसे ही वे क्लब के अंदर पहुंचे, मतीन ने और गोलीबारी शुरू कर दी। पुलिस ने उसे मार डाला, तथा उत्तरजीवी बंधकों को छुड़ा लिया। ऑरलैंडो के महापौर के अनुसार अब तक 50 लोगों की मौत के पुष्टि की जा चुकी है, एवं 53 लोग घायल हैं।