विश्वप्रपंच की विशेषता यह है कि इसके साथ 126 पृष्ठों की एक भूमिका लगी है जिसमें पुस्तक में अभिव्यक्त विचारों के सम्बन्ध में आचार्य शुक्ल का अपना चिन्तन भी दिया गया है। इस भूमिका की तरफ हिन्दी पाठकों का ध्यान दिलाने का श्रेय डॉ॰ रामविलास शर्मा को है। और इसे सहज-सुलभ बनाने का श्रेय डॉ॰ नामवर सिंह को । यह बिल्कुल स्वाभाविक है कि इस भूमिका की ओर ध्यान आचार्य शुक्ल के शिष्यों और उन आलोचकों का नहीं गया, जो अपने को उनकी परम्परा को विकसित करनेवाला आलोचक मानते हैं बल्कि उन आलोचकों का गया, जो हिन्दी के ‘विधर्मी’ और ‘परम्परा-द्रोही’ यानी मार्क्सवादी आलोचक हैं !