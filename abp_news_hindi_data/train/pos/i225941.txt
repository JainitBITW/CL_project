वस्तुत: सन 1900 ई॰ से 1915 ई॰ तक हिन्दी कहानी के विकास का पहला दौर था। मन की चंचलता 1907 ई॰ गुलबहार 1902 ई॰, पंडित और पंडितानी 1903 ई॰, ग्यारह वर्ष का समय 1903 ई॰, दुलाईवाली 1907 ई॰, विद्या बहार 1909 ई॰, राखीबंद भाई 1909 ई॰, ग्राम 1911 ई॰, सुखमय जीवन 1911 ई॰, रसिया बालम 1912 ई॰, परदेसी 1912 ई॰, कानों में कंगना 1913 ई॰, रक्षाबंधन 1913 ई॰, उसने कहा था 1915 ई॰, आदि के प्रकाशन से सिद्ध होता है कि इस प्रारंभिक काल में हिन्दी कहानियों के विकास के सभी चिन्ह मिल जाते हैं। 1950 तक हिन्दी कहानी का एक विस्तृत दौर समाप्त हो जाता है और हिन्दी कहानी परिपक्वता के दौर में प्रवेश करती है।