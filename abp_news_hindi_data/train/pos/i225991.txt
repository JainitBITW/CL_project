काशीनाथ तर्कालंकार: इनका 'श्यामा सपर्याविधि' प्रसिद्ध ग्रंथ है। यह काशी में रहे और एक महाराष्ट्रीय तांत्रिक ब्राह्मण विद्वान् थे। उनका दीक्षांत नाम शिवानंद नाथ है। ये दक्षिणाचारावलंबी थे और वामाचार का उन्होंने घोर विरोध किया। अनके ग्रंथों में 'ज्ञानार्णाव' की टीका गूढार्थ आदर्श हौर दक्षिणाचार की 'तंत्रराज टीका' प्रसिद्ध हैं। इनका 'चक्रसंकेत चंद्रिका' 'योगिनीहृदय दीपिका' का संक्षिप्त विवरण है। इन्होंने छोटे-बड़े बहुसंख्यक ग्रंथ लिखे थे जिनमें से 'तंत्रसिद्धांत कौमुदी', 'मंत्रसिद्धांत मंजरी', 'तंत्रभूषा', 'त्रिपुरसुंदरी अर्चाक्रम', 'कर्पूंरंस्तवदीपिका', 'श्रीविद्यामंत्रदीपिका', 'वामाचारमत-खंडन', मंत्रचंद्रिकाफ, 'संभवाचार्य कौमुदी', 'शिवभक्ति रसायन', 'शिवाद्वैत प्रकाशिका', 'शिवपूजा तरंगिणी', 'कौलगजमर्दन', 'मंत्रराज समुच्चय', इत्यादि प्रसिद्ध हैं।