व्यवसायों की सभी कार्यात्मक इकाइयों में एप्लीकेशंस और प्रक्रियाओं की व्यापक गुंजाइश होती है; ERP सॉफ्टवेयर प्रणालियों का उत्पादन किया जाता है जो आम तौर पर जटिल होती हैं और कर्मचारियों की कार्य पद्धतियों में महत्त्वपूर्ण बदलावों की मांग करती हैं। ERP सॉफ्टवेयर का क्रियान्वयन "आतंरिक" कौशल के लिए आम तौर पर बहुत जटिल होता है, इसलिए यह वांछनीय भी है और इसकी सलाह भी दी जाती है कि इन प्रणालियों को लागू करने हेतु पेशेवर रूप से प्रशिक्षित बाह्य सलाहकारों की मदद ली जाये. यह आमतौर पर लागत कम करने का सबसे प्रभावी तरीका है। तीन प्रकार की सेवाएं हैं जिनके लिए नियुक्ति की जा सकती है - परामर्श, अनुकूलन और सहायता. एक ERP प्रणाली को लागू करने की अवधि व्यापार के आकार, अनुखंडों की संख्या, अनुकूलन की सीमा, परिवर्तन की गुंजाइश और परियोजना का स्वामित्व ग्रहण के लिए ग्राहक की इच्छा, पर निर्भर करती है। ERP प्रणालियां अनुखंडित होती हैं, अतः यह आवश्यक नहीं है कि इनको एक ही बार में लागू किया जाये. इन्हें विभिन्न स्तरों या चरणों में विभाजित किया जा सकता है। एक आम परियोजना में लगभग 14 महीने और 150 के आसपास सलाहकारों की आवश्यकता होती है। एक छोटी परियोजना को 3-9 महीने के भीतर योजनाबद्ध करके लागू किया जा सकता है; जबकि, एक बड़े, बहु-क्षेत्रीय और बहु-देशीय कार्यान्वयन में वर्षों लग सकते हैं। कार्यान्वयन की अवधि बहुत कुछ अनुकूलन की वांछित मात्रा पर निर्भर करती है।