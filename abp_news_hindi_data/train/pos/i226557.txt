उत्तरी अमरीका में तरह-तरह के लोग बसते है। उत्तर के बर्फीले इलाकों में एस्कीमो लोग रहते हैं। कुछ भीतरी भागों में अब भी आदिवासी रेड इंडियन रहते हैं, जिनका रहन-सहन दूसरों से बिलकुल अलग है। कुछ लोग घास के मीलों लम्बे मैदानों में रहते हैं और घोड़े पालते हैं। कुछ लोग बड़े-बड़े फ़ार्मों में मशीनों से खेती करते हैं। कुछ लोग खानों में काम करते हैं। अन्य बहुत-से लोग बड़े-बड़े शहरों में रहते हैं और कारखानों या दफ्तरों में काम करते हैं या व्यापार करते हैं। 