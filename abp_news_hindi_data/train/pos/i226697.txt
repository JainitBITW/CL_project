कुछ पात्रों के बीच रूमानी संबंध विकसित होना शुरु हो गए। माइकल ने अपनी वरिष्ठ कर्मी जेन, जो कि तलाक की कगार पर है, के साथ एक-रात्रि का संबंध बनाया. ड्वाइट और एंजेला रुमानी रिश्ते की शुरुआत हुई, लेकिन उन्होंने अपने संबंध को अन्य सभी से गुप्त बनाए रखा. केली के मन में रयान के प्रति प्रेमासक्ति विकसित हो जाती है और वे डेटिंग प्रारंभ कर देते हैं। जब पाम से अपनी शादी के लिये रॉय एक तिथि निर्धारित करता है, तो जिम विषादग्रस्त हो जाता है और स्टैमफोर्ड, कनेक्टिकट शाखा में स्थानांतरण करवाने पर विचार करने लगता है, लेकिन संस्करण की अंतिम कड़ी में पाम को बताता है कि वह उससे प्रेम करता है, लेकिन पाम फिर भी इस बात पर ज़ोर देती है कि वह रॉय से ही विवाह करेगी। वे दोनों चुंबन लेते हैं, लेकिन जिम स्टैमफोर्ड शाखा में स्थानांतरित हो जाता है।