जिस प्रकार से किसी भाषा का प्रयोग करके किसी अन्य व्यक्ति को किसी तरह का निर्देश दिया जा सकता है उसी तरह कार्यक्रम भाषा का प्रयोग करके अभिकलित्र को किसी तरह के कार्य करने का निर्देश दिया जा सकता है। सभी कार्यक्रम भाषाओं का एक निश्चित प्रारूप होता है, जिसके अनुसार ही उसमें स्रोत संकेत का निर्माण किया जाता है। इस प्रारूप में किसी भी प्रकार का परिवर्तन करने पर वह स्रोत संकेत निश्चित परिणाम नहीं दे सकता है।