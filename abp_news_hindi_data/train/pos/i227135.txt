निम स्तरीय भाषाओं में लिखा गया कोड मूल रूप में ही क्रियान्यित होने के लिये पूर्णत: उपयुक्त होता है। साथ ही साथ कम से कम स्मृति ग्रहण करता है और क्रियान्वयन में न्यूनतम समय लेता है। इनका क्रियान्ययन जितना सरल है। इन्हें प्रयोग करना उतना ही कठिन है क्योंकि निम्न स्तरीय भाषाओं का प्रयोग करने वाले के लिए अभिकलित्र उपकरणों से संबंधित कार्यों में पूर्णतः दक्ष होना आवश्यक है।साथ ही साथ इस भाषा में स्रोत संकेत का निर्माण करने में समय भी अधिक लगता है। इसलिए निम स्तरीय भाषायें छोटे कार्यक्रम के लिये तो उपयुक्त हो सकती हैं, परंतु बड़े कार्यक्रम का निर्माण करने के लिये इनका प्रयोग करना अत्यंत कठिन होता है। निम्न स्तरीय भाषाओं को दो वर्गों में विभाजित किया गया है: मशीन स्तरीय भाषा तथा असेम्बली भाषायें।