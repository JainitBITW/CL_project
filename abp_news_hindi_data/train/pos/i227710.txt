भारतीय जीवन का प्राकृतिक पदार्थो के साथ इतना घनिष्ट संबध हो गया था कि पशु पक्षियों आदि के उदाहरणों से व्यावहारिक उपदेश देने की प्रवृत्ति वैदिक काल से ही लक्षित होती है। मनुष्य और मछली की कथा ऋग्वेद में प्राप्त होती है। छान्दोग्योपनिषद में भी उद्गीथ श्वान का आख्यान वर्णित है। पुराणों में तो बहुत सी नीति-कथायें प्राप्त होती है। महाभारत में विदुर के मुख से ऐसी ही अनेक कथायें कहलाई गई है। 