राजनीतिक दृष्टि से धर्मसुधार का परिणाम बहुत ही व्यापक रहा। यूरोप की उत्तरमध्यकालीन परिस्थिति ऐसी थी कि शासकों ने भी अनिवार्य रूप से इस धार्मिक आंदोलन में सक्रिय भाग लिया है। वे अपनी प्रजा को अपने ही धर्म में सम्मिलित करने अथवा बनाए रखने के उद्देश्य से युद्ध करने के लिए तैयार हो गए। इस प्रकार यूरोप के इतिहास में धर्म के नाम पर अनेक युद्धों की चर्चा है, जैसे, जर्मनी में 30 वर्षीय युद्ध फ्रांस में युगनो युद्ध और हॉलैंड में सम्राट् चार्ल्स पंचम के विरुद्ध सफल स्वतंत्रता संग्राम।