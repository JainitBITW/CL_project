आधी ईंट की दीवार में टोड़े नहीं लग सकते; अत: इसमें प्रत्येक रद्दे में पट्टियाँ ही पट्टियाँ जोड़ काटकर रखी जाती हैं। यह पट्टी चाल कहलाती है। बहुत चौड़ी दीवार में भरती केवल टोड़ों की ही होने से, लंबाई की दिशा में दीवार कुछ कमजोर रह जाती है। इसलिए हर तीन चार रद्दों के बाद, एक रद्दे की भरती में, ईटें तिरछी रख दी जाती हैं। इसके विकर्ण चाल कहते हैं। यदि सारी ईटें एक ही दिशा में तिरछी न करके, एकांतर से समकोण पर घुमा घुमा कर लहरें जैसी बना दी जायें, तो वह लहरिया चाल हो जाती है।