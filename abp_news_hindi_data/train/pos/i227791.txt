दोहा अरब देशों में से एक, फ़ारस की खाड़ी में स्थित प्रायद्वीपीय देश क़तर की राजधानी और यहाँ का सबसे बड़ा नगर है। यह शहर इस देश के पूर्वी तट पर स्थित है और देश का प्रमुख आर्थिक केंद्र है। दोहा शहर की कुल आबादी 13,51,000 है जबकि इसके उपनगरीय क्षेत्रों को शामिल किया जाय तो कुल जनसंख्या लगभग 15 लाख के आसपास है। यह क़तर का सबसे तेजी से बढ़ता हुआ शहर है और देश की लगभग आधी आबादी इस शहर या इसके उपनगरीय इलाके में रहती है।