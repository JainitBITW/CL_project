डिसक्लोज़र 1994 की एक अमेरिकी इरोटिक–थ्रिलर फिल्म है। बैरी लेविनसन द्वारा निर्देशित इस फ़िल्म में माइकल डगलस और डेमी मूर ने मुख्य भूमिकाएं निभाई हैं, जबकि डोनाल्ड सुथरलैंड, रोज़मेरी फोर्सिथ और डेनिस मिलर अन्य सहायक भूमिकाओं में नज़र आये हैं। यह फ़िल्म माइकल क्रिचटन के इसी नाम के एक उपन्यास पर आधारित है। थ्रिलर और रहस्य का संयोजन करती डिसक्लोज़र की कहानी 90 के दशक के मध्य में कंप्यूटर उद्योग के अंतर्गत एक कार्यालय में सेट है। कहानी का मुख्य फोकस, जिससे कि फिल्म और पुस्तक दोनों अपना शीर्षक लेती हैं, यौन उत्पीड़न और इसकी शक्ति संरचना का मुद्दा है।