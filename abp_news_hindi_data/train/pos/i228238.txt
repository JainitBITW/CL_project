चीन में ईसाई धर्म 7वीं सदी में तांग राजवंश के दौरान आया था। इसके पश्चात 13वीं सदी में फ़्रान्सिसकन मिशनरी आए, 16वीं सदी में जीज़ूइट और अन्ततः 19वीं सदी में प्रोटेस्टेण्ट आए और इस दौरान चीन में ईसाई धर्म ने अपनी जड़े सुदृढ़ कीं। अल्पसंख्यक धर्मों में ईसाई धर्म सबसे तेज़ी से फैला और आज चीन में ईसाईयों की संख्या चार करोड़ से साढ़े पाँच करोड़ के बीच है जो लगभग 4% है, जबकि आधिकारिक आँकड़ों के अनुसार चीम में एक करोड़ साठ लाख ईसाई हैं। कुछ अन्य स्रोतो का मानना है कि चीन में 13 करोड़ तक ईसाई हैं।