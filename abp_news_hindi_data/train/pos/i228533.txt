नंगा परबत के दो बड़े मुख हैं जिनपर चढ़ने वाले इस पर्वत पर चढ़ने की राह ढूंढते हैं। दक्षिण में इसका "रूपल मुख" है जो की पहाड़ के चरणों से 4,600 मीटर की सीधी दीवार है। उत्तर में इसका "रखिओट मुख" है जो सिन्धु नदी की घाटी से 7,000 मीटर की चढ़ाई है। रखिओट मुख की चढ़ाई रूपल मुख से वैसे ज़्यादा तो है लेकिन उसकी ढलान रूपल की दीवार से ज़्यादा आसान है। रूपल मुख को कुछ लोग विश्व की सब से ऊंची पहाड़ी दीवार कहते हैं। नंगा परबत के पश्चिम में एक तीसरा मुख है जिसे "दिआमिर मुख" कहा जाता है।