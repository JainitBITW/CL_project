हज यात्रा मक्का में होने वाली मुस्लिमों की एक तीर्थ यात्रा है जो उन्हें जीवन में कम से कम एक बार करनी होती हैं। परंपरानुसार इसके दौरान तीर्थयात्रियों को विभिन्न रीतियाँ निभानी होती हैं जिनमे से एक है शैतान को पत्थर मारना जो कि मीना में स्थित जमारात पुल के पास है। यह शहर मक्का से कुछ मील दूर है। जामारात पुल एक पांच मंजिला पैदल पुल है जिसपर से तीर्थयात्री जमारात पत्थरों पर कंकड़ मार सकते हैं। पत्थर मारने का यह रिवाज़ तीर्थयात्रा का अंतिम पडाव है और अक्सर इसे बहुत ज्यादा भीड़, कम जगह और कम समय की वजह से हज यात्रा का सबसे खतरनाक हिस्सा माना जाता है। पहले भी तीर्थ यात्रा के इस पड़ाव पर ढेरों भगदड़ के हादसे हो चुके हैं। 