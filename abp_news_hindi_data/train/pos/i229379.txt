2010 में, यह कहा गया कि बैनलेक नामक एक रसायन एचआईवी के दोहराव का एक प्रभावी निषेधक है। यूनिवर्सिटी ऑफ मिशिगन के अनुसंधानकर्ताओं ने इस बात का निर्धारण किया कि बैनलेक एचआईवी-1 के आवरण प्रोटीन जीपी120, जिसमें उच्च शर्करा होती है, से जुड़ता है, जिससे मानव कोशिकाओं में विषाणु का प्रवेश निषिद्ध हो जाता है। अनुसंधानकर्ताओं का सुझाव है कि एचआईवी का ऐसा निषेधक किसी स्थानिक उपचार, जैसे योनिक माइक्रोबिसाइड के रूप में उपयोगी हो सकता है और इसका उत्पादन करना वर्तमान एंटीवायरल स्थानिक उपचारों से सस्ता भी हो सकता है। एचआईवी-1 संक्रमण के उपचार के लिये बैनलेक एफडीए द्वारा अनुमोदित उपचार नहीं है और एचआईवी-1 संक्रमण का उपचार करने या उसे रोकने के लिये इसका प्रयोग नहीं किया जाना चाहिए।