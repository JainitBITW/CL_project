2005 से, गूची ने यूनिसेफ के साथ साझेदारी निभायी है। दुनिया भर में फैले गूची स्टोर्स, यूनिसेफ के लिए ख़ास तौर पर बनाए गए विशेष उत्पाद-संग्रहों की बिक्री से हुई कमाई का कुछ प्रतिशत हिस्सा 'युनायटेड नेशंस चिल्ड्रन्स फंड' में दान देते हैं। गूची के वार्षिक अभियान से यूनिसेफ को फायदा होता है, जिससे - शिक्षा, स्वास्थ्य, सुरक्षा और अनाथों तथा उप-सहारा अफ्रीका में HIV/AIDS से पीड़ित बच्चों के लिए साफ़-सुथरा पानी उपलब्ध कराने के कार्यक्रमों में मदद मिलती है। 2009 के अभियान के दौरान, माइकल रॉबर्ट्स ने "स्नोमैन इन अफ्रीका" नाम से एक पुस्तक प्रकटित की और उससे हुई पूरी कमाई यूनिसेफ को दे दी गयी। पांच सालों में, गूची ने, यूनिसेफ को कुल 7 करोड़ डॉलर्स का दान दिया। यूनिसेफ द्वारा स्थापित "स्कूल्स फॉर अफ्रीका" के लिए और नेल्सन मंडेला फाउंडेशन, तथा हैम्बर्ग सोसाइटी के दानकर्ताओं में गूची सबसे बडे कॉर्पोरेट दानी हैं। इसका लक्ष्य है - सभी बच्चों के लिए बुनियादी शिक्षा की उपलब्धि की सुविधाओं को बढ़ाना - ख़ास कर HIV/AIDS के कारण अनाथ हुए और अत्यंत गरीबी में रहने वाले बच्चों के लिए। 