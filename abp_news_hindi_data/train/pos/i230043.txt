सामान्य लैंगिक जनन में दो जन्यु कोशिकाएँ मिलकर एक युग्मज बनाती हैं। दो जन्तुओं की उत्पत्ति दो विभिन्न लिंगों के जनकों में होती है। नर जन्यु को शुक्राणु और स्त्री जन्यु को डिंब या अंडाणु कहते हैं। ये जन्यु विशेष अवयवों अर्थात्‌ जनदों में उत्पन्न होते हैं। नर जनद को वृषण और स्त्री जनद को अंडाशय कहते हैं। पूर्वोक्त दोनों जन्युओं के मिलन को संसेचन कहते हैं। संसेचन के फलस्वरूप युग्मज का निर्माण होता है। युग्मजों के खंडीकरण से भ्रूण बनता है और विकसित होकर शिशु रूप में जन्म लेता है।