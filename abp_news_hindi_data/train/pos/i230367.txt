1967 में इन्होंने प्रसिद्ध बांसुरी वादक पंडित हरिप्रसाद चौरसिया और पंडित बृजभूषण काबरा की संगत से एल्बम कॉल ऑफ द वैली बनाया, जो शास्त्रीय संगीत में बहुत ऊंचे स्थान पर गिना जाता है। इन्होंने पं.हरि प्रसाद चौरसिया के साथ कई हिन्दी फिल्मों में संगीत दिया है। फिल्म संगीत का श्रीगणेश 1980 में सिलसिला से हुआ था। इन्हें शिव-हरि नाम से प्रसिद्धि मिली। इनकी कुछ उल्लेखनीय फिल्मों में फासले, चाँदनी, लम्हे और डर हैं। 