दोहा नगर की स्थापना अल बिदा नामक शहरी इलाके के उपनगर के रूप में सन् 1820 में हुई थी और 1971 में अंग्रेज़ी शासन से आज़ादी के पाश्चात इसे आधिकारिक रूप से राजधानी घोषित किया गया। पुराना शहर अल बिदा अब ख़ुद काफ़ी विस्तृत हो चुके दोहा शहर का एक नगरीय क्षेत्र है। विविधता और वैश्वीकरण के युग में अन्य जगहों के साथ बेहतर जुड़ाव के चलते आज दोहा एक वैश्विक शहर है तथा मध्य पूर्व का एक महत्वपूर्ण वाणिज्यिक केंद्र भी है।