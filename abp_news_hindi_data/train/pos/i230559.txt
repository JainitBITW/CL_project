काश्गर, कशगार, काशगुर या काशी मध्य एशिया में चीन के शिनजियांग प्रांत के पश्चिमी भाग में स्थित एक नख़लिस्तान शहर है, जिसकी जनसंख्या लगभग 3,50,000 है। काश्गर शहर काश्गर विभाग का प्रशासनिक केंद्र है जिसका क्षेत्रफल 1,62,000 किमी² और जनसंख्या लगभग 35 लाख है। काश्गर शहर का क्षेत्रफल 15 किमी² है और यह समुद्र तल से 1,289.5 मीटर की औसत ऊँचाई पर स्थित है। यह शहर चीन के पश्चिमतम क्षेत्र में स्थित है और तरीम बेसिन और तकलामकान रेगिस्तान दोनों का भाग है, जिस वजह से इसकी जलवायु चरम शुष्क है।