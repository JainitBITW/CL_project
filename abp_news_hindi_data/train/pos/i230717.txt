मुंबई में 26 नवम्बर 2008 की रात में हुए आतंकवादी हमले में 3 आतंकवादियों ने इस होटल को अपनी कारवाही का मुख्य केंद्र बनाया। इस दुर्घटना से पहले तक अपनी भव्यता के लिए जाने जाने वाले ताजमहल होटल को इस आक्रमण के दौरान लगभग 60 घंटों तक आतंकवादियों के साथ कमांडो ऑपरेशन के दौरान रक्तपात, विस्फोट और आगजनी के भयंकर दौर से गुज़रना पड़ा, जिससे इसकी साजसज्जा और अभिजात वातावरण को खासा नुक्सान भुगतना पड़ा।