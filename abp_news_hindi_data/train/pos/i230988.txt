हरी खाद की फसल को बुआई के दिन से 40 से 60 दिन की अवस्था में पाटा लगाकर मिट्टी पलटने वाले हल से 15 से 20 सेमी की गहराई पर पलट देना चाहिए। समय से पहले पलट देने से पर्याप्त कार्बनिक पदार्थ प्राप्त नहीं होते तथा देर से पलटने से रेशा अधिक होने के कारण सड़ने-गलने में अधिक समय लगता है। अतः अचित समय पर पलटना लाभदायक होता है। अधिक वर्षा तथा अधिक तापक्रम की दशा में सड़ने-गलने की प्रक्रिया शीघ्र-प्रारंभ हो जाती है। ढैंचा या सनई की फसल को हरी खाद के रूप में पलटने के बाद पानी भरकर धान की रोपाई की जा सकती है।