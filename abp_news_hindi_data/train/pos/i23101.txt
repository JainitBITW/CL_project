सीसे के पाँच आक्साइड बनते हैं जिनमें लिथार्ज, लेडपेराक्साइड और रक्तसिंदूर अधिक महत्व के हैं। लिथार्ज पीला या पांडु रंग का गंधहीन चूर्ण होता है जिसका उपयोग रबर, पेंट, काँच, ग्लेज और इनेमल के निर्माण में होता है। विद्युत बैटरियों के लिए इसके पट्ट भी बनते हैं। कृमिनाशक औषधियों और पेट्रोल की सफाई में सीसा लगता है। पिछली सीसा धातु को परावर्तक भ्राष्ट्र में ऊँचे ताप पर वायु द्वारा आक्सीकरण करने से लिथार्ज प्राप्त होता है।