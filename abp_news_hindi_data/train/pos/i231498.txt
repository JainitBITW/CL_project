इन 26 वर्षों में से आदि के 12 वर्ष उसने केवल एक पुस्तक ""शुद्ध बुद्धि की समीक्षा" के लिखने में व्यतीत किए। उक्त ग्रंथ 1781 ई. में प्रकाशित हुआ था। कांट के प्रौढ़ ग्रंथों में यह सर्वश्रेष्ठ दार्शनिक ग्रंथ माना जाता है। इस काल के अन्य ग्रंथ "प्रत्येक भावी दर्शन की भूमिका", "नीतिदर्शन की पृष्ठभूमि", "प्राकृतिक विज्ञान के दार्शनिक आधार", "व्यावहारिक बुद्धि की समीक्षा", "निर्णय की समीक्षा", "केवल बुद्धि द्वारा सीमित धर्म", तथा "शाश्वत शांति पर" ।