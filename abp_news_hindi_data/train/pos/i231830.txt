पक्षी आपस में कई तरह से सहायता करते हैं, जैसे, बच्चे का पालन-पोषण, घोंसला बनाना, शिकारी जंतुओं से बचाना, आदि। कुछ पक्षी पंखों से विशेष प्रकार से सुसज्जित होते हैं, अर्थात पंख गहनों की तरह लगते हैं, जैसे मोर में नर की कलगी और खूबसूरत डिज़ाइन के लम्बे पंख। उद्विकास की दृष्टि से वैज्ञानिकों के अनुसार नर और मादा में इस प्रकार के पंखों का महत्त्व है। उन्होंने देखा कि कुछ पक्षियों में नर, मादा और अन्य सदस्य आपस में मिल-जुल कर बच्चे का सहकारी पालन-पोषण करते हैं, अनुमान है कि यह पक्षियों में 8 से 17 प्रतिशत है। अफ्रीका में स्टारलिंग की प्रजातियों में लगभग 40% बच्चे का सहकारी पालन-पोषण होता है। रुबेनस्टीन और उनके साथियों ने बच्चों का सहकारी और गैर-सहकारी पालन-पोषण करने वाली स्टारलिंग के पंखों के अलंकरण का अध्ययन कर, कहा कि सहकारी में, गैर-सहकारी के मुकाबले में, कम अलंकरण है। दूसरे, सहकारी पालन-पोषण करने वाली प्रजातियों में नर और मादा में समानता है।