इनका जन्म सं. 1855, पौष शुक्ल 10, को मोजबाबाद में हुआ था। इनके पिता मनीराम वाजपेयी भी अच्छे कवि थे। इनके गुरु असनी के करनेश महापात्र थे, जो "कर्णभरण", "श्रुतिभूषण" और भूपभूषण" नामक ग्रंथों के रचयिता करनेश से भिन्न 19वीं शती में रहे होंगे। 22 वर्ष की उम्र में इन्होंने दरभंगा की यात्रा की। वहाँ सात वर्ष बिताकर ये जोधपुर के राजा मानसिंह, पटियालाधीश कर्मसिंह और महाराज नरेंद्रसिंह के आश्रय में रहे। इनका शरीरपात सं. 1932 वि. में हुआ।