पुराणों में एक ही ऋषि के अलग अलग समय पर होने की जो घटनाएँ हैं, वे वास्तव में किसी एक व्यक्ति नहीं बल्कि एक ऋषि परंपरा को व्यक्त करती हैं. जिस तरह से आदि शंकराचार्य के सभी उत्तराधिकारियों को शंकराचार्य कहा जाता है, उसी तरह से किसी महान ऋषि के उत्तराधिकारी को उनका ही स्वरुप माना जाता था. महान ऋषि किसी आश्रम के कुलपति होते थे. उस आश्रम को उस ऋषि का आश्रम कहा जाता था. उस ऋषि के ब्रह्मलीन हो जाने के बाद भी उस आश्रम को उस ऋषि के नाम से ही जाना जाता था. और जनसाधारण उस आश्रम के कुलपति को संस्थापक ऋषि के नाम से ही जानती थी. कई मामलों में कोई विशेष नाम एक उपाधि थी. जैसे सवा करोड़ गायत्री जप का पुरश्चरण करने वाला वशिष्ठ माना जाता था. व्यास नाम के कुल 28 ऋषि हुए जो अंतिम ऋषि कृष्ण द्वैपायन व्यास कहे जाते हैं.]