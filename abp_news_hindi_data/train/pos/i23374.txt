भारतवर्ष में लोकसंपर्क की दृष्टि से समाचारपत्रों का प्रथम प्रकाशन सन् 1780 से आरंभ हुआ। कहा जाता है, 29 जनवरी 1780 को भारत का पहला पत्र बंगाल गजट प्रकाशित हुआ था। इसके बाद सन् 1784 में कलकत्ता गजट का प्रकाशन हुआ। सन् 1785 में मद्रास से कूरियर निकला, फिर बंबई हेरल्ड, बंबई कूरियर और बंबई गजट जैसे पत्रों का अंग्रेजी में प्रकाशन हुआ। इससे बहुत पहले इंग्लैंड, जर्मनी, इटली और फ्राँस से समाचारपत्र प्रकाशित हो रहे थे। इंग्लैंड का प्रथम पत्र आक्सफोर्ड गजट सन् 1665 में प्रकाशित हुआ था। लंडन का टाइम्स नामक पत्र सन् 1788 में निकला था। मुद्रण यंत्र के आविष्कार से पहले चीन से किंगयाड और कियल 'तथा रोम से' 'रोमन एक्टा डायरना' नामक पत्र निकले थे।