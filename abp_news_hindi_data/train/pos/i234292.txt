ऊतकों में तरल पदार्थ भी होते हैं, जिनमें रक्त और लसीका मुख्य हैं। ये दोनों आशयों अथवा नलिकाओं से होकर प्रवाहित होते हैं। ऊतक तरल कोशिकाओं को तर रखता है। अधातु के ही कारण शरीर का स्वरूप बना रहता है। जंतु का शरीर वस्तुत: और कुछ नहीं, अपितु अंत: कोशिकीय पदार्थ अथवा आधातृ का महल मात्र है, जिसमें अनेक रंग रूप और आकार प्रकार की अरबों कोशिकाओं की ईटें चुनी होती हैं। ये कोशिकाएँ अपने उत्पादों का आदान प्रदान करती हुई अपना जीवन व्यतीत करती रहती हैं।