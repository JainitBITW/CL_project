पश्चिम रेल के दो मार्ग, चर्चगेटतर्मिनस से पश्चिमी तट के समानांतर उत्तरवर्ती दहानु रोड तक जाते हैं। इन पथों को आम तौर पर वेस्टर्न लाइन कहा जाता है। ऐसा इसलिये, क्योंकि, यह पश्चिम रेलवे की सम्पत्ति है, व उस ही के द्वारा चालित भी है। चर्चगेट से विरार तक ई.एम.यू. चलती हैं। विरार से आगे दहानु तक मेनलाइन EMU तथा इंजन से चालित शटल आती जाती हैं। मुंबई सेंट्रल एवं कांदिवली में कार-शेड हैं। EMU सुधार व मरम्मत कार्यशाला, महालक्षमी में है। चर्चगेट से विरार, व विरार से दहानु की दूरी लगभग बराबर ही है, किन्तु चर्चगेट से विरार तक 28 स्टेशन हैं, जबकि उसके बाद 6 स्टेशन मात्र हैं, क्योंकि विरार के बाद, शहर की सीमा लगभग समाप्त हो जाती है। 