1883 में, कनाडा पेसिफिक रेलवे के इस क्षेत्र में पहुँचने एवं एक रेलवे स्टेशन के निर्माण के बाद कैलगरी ने एक महत्वपूर्ण वाणिज्यिक एवं कृषि क्षेत्र के रूप में विकसित होना शुरू कर दिया। आज कैलगरी में कनाडा पेसिफिक रेलवे का मुख्यालय स्थित है।1884 में, कैलगरी का आधिकारिक तौर पर निगमीकरण हुआ और पहले महापौर के रूप में जॉर्ज मर्डोक को निर्वाचित किया गया। 1894 में, "कैलगरी शहर" के रूप में इसका निगमीकरण किया जो तब उत्तर-पश्चिमी क्षेत्र थे। रेलवे के आगमन के बाद, उपनिवेश सरकार ने कम से कम दामों पर चराई-भूमि को पट्टे पर देना शुरू कर दिया। इस नीति के परिणामस्वरुप, कैलगरी के नजदीक बाहरी क्षेत्र में उच्च स्तर पर पशुपालन सम्बंन्धी गतिविधियाँ चालू हो गईं। पहले से ही परिवहन एवं वितरण का बड़ा केन्द्र होते हुए, कैलगरी शीघ्र ही कनाडा में पशुओं के व्यापर एवं मांस की पैकिंग के उद्योग का भी केंद्र बन गया।