फिल्म अपने पहले दृश्य में भारत में गुपचूप तरीके से अवैध हथियारों की तस्करी से शुरू होती है। भारतीय सीमांत प्रदेश राजस्थान से यह हथियारों का जखीरा कई दलालों के सहयोग से गुजरता है। चंद्रपुर के बाला ठाकुर इन्हीं सारे हथियार को दक्षिणवर्ती जंगलो में बसे डकैत वीरन तक पहुँचाता हैं। जिसे वीरन बाद में अपने हथियारबंद दल साथ एक शादी की आरक्षित बस पर हमला करता है जिनमें सभी बारातियों को उतारकर बड़ी निर्दयता से बच्चों एवं औरतों की हत्या कर दी जाती है। सरकार एक स्पेशल एक्शन टीम का गठन कर घटना से जुड़े सूत्रों की जाँच के लिए मुम्बई रवाना करती है। टीम घटना के तार जोड़ते हुए बाला ठाकुर तक पहुँचती, वो गिरफ्तारी से पहले ही फरार हो जाता है।