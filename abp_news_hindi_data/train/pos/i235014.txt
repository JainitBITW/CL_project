युंग ने 'छद्मविस्मृति' के बारे में बताया है कि बहुत सी पुरानी अनुभूतिरंजित स्मृतियों की 'ग्रंथि' बन जाती हैं जो चेतनमन के धरातल के नीचे रहकर यथावसर हस्तक्षेप करती रहती है। इससे भी दैनंदिन व्यक्तिजीवन में आकस्मिक विलक्षण का उदय हो जाता है। ईसा जैसी पवित्रात्मा की शूली के अगल बगल दो दस्युओं के शूली पर लटकने के द्वैधभाव का प्रतीकार्थ युंग समझता है कि ईसा जो हमारे सामूहिक- 'अंह एवं व्यक्तित्व-उत्कर्ष का प्रतीक है, परस्पर सर्वथा विरोधी भावों से गुजरकर सलीब की पीड़ा झेलता हुआ अपनी दिव्यता उजागर करता है। अपने साहित्य में युंग ने संस्कृत 'द्वंद्व' शब्द का विश्लेषण इसी अर्थ में अनेक स्थलों पर किया है।