सिस्टोसोमियासिस से पूरी दुनिया में 210 मिलियन लोग प्रभावित हैं और हर वर्ष लगभग 12,000 से 200,000 लोग मर जाते हैं। यह रोग सबसे आम तौर पर अफ्रीका के साथ-साथ एशिया और दक्षिण अमरीकामें पाया जाता है। 70 देशों में 700 मिलियन से अधिक लोग, ऐसे क्षेत्रों में रहते हैं जहां पर यह रोग आम है। परजीवी रोग के रूप में सबसे अधिक आर्थिक प्रभाव डालने वाला सिस्टोसोमियासिस, मलेरिया के बाद दूसरे नंबर का रोग है। प्राचीन काल से 20 वीं सदी के आरंभ तक, मिस्र में सिस्टोसोमियासिस के मूत्र में रक्त को मासिक धर्म का पुरुष संस्करण माना जाता था और लड़कों के लिए इसे यादगार घटना कहा जाता था। इसे उपेक्षित उष्णकटिबंधीय रोगके रूप में वर्गीकृत किया गया है।