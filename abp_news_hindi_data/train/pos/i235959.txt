"काउंटी" शब्द पुरानी फ़्रांसिसी भाषा के "conté" शब्द से आया है, जिसका अर्थ है वह क्षेत्र जो किसी वाईकाउंट के अधिकार में हो। वाईकाउंट यूरोप के कुछ भागों में एक प्रशासनिक और शाही उपाधि हुआ करती थी। जब ब्रिटेन पर फ़्रांस से आये विलियम विजयी ने सन् 1066 ईसवी में क़ब्ज़ा कर लिया और नॉर्मन राज की स्थापना करी तो बहुत से नॉर्मन प्रशासनिक शब्द अंग्रेज़ी भाषा में प्रचलित हुए, जिनमें से एक यह था। ब्रिटेन में पहले से बस रहे ऐंग्लो-सैक्सन लोग ज़िलों को 'शायर' बुलाया करते थे और यह शब्द अब अंग्रेज़ी में कभी 'काउंटी' और कभी 'बस्ती' के पर्यायवाची की तरह बचा हुआ है। यही वजह है कि इंग्लैण्ड की बहुत-सी काउंटियों के नाम के आख़िर में 'शायर' आता है, मसलन ग्लूस्टरशायर, ग्लूसेस्टर और वोर्सेस्टर, वोर्सेस्टरशायर।