नवम्बर 2009 में खगोलशास्त्रीयों ने घोषणा करी कि गामा लियोनिस के मुख्य तारे के इर्द-गिर्द एक ग़ैर-सौरीय ग्रह परिक्रमा करता हुआ मिला है। फिर यह भी ज्ञात हुआ कि संभव है कि एक दूसरा ग्रह भी इस तारे की परिक्रमा कर रहा हो। पहले ग्रह को "गामा1 लियोनिस बी" का नाम दिया गया और दूसरे ग्रह को "गामा1 लियोनिस सी" । γ1b का द्रव्यमान बृहस्पति ग्रह का 8.78 गुना अनुमानित किया गया है और अंदाज़ा है कि यह हर 429 दिनों में अपने तारे की एक परिक्रमा पूरी कर लेता है, जबकि γ1c का द्रव्यमान बृहस्पति का 2.14 गुना और इसकी एक परिक्रमा पूरी करने की अवधि 1,340 दिन अनुमानित की गई है।