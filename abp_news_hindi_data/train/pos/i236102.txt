र.वि. शिरढोणकर की याद को चिर स्थाई बनाने की दिशा में उनके सभी पुत्र-पुत्रियों ने, विशेष रूप से अरूण शिरढोणकर, डॉ. विजय शिरढोणकर और अलकनंदा साने ने प्रति वर्ष कार्यक्रम आयोजित किए। दुर्भाग्यवश डॉ. विजय शिरढोणकर का सन 2016 में और अरूण शिरढोणकर का 2017 में निधन हो गया । प्रति वर्ष 21 जुलाई को भोपाल के र.वि. शिरढोणकर सभा गृह में उत्तर भारत के एक मराठी भाषी पत्रकार को ''र.वि. शिरढोणकर स्मृति सम्मान'' से नवाज़ा जाता है। सम्मान के अंतर्गत स्मृति चिन्ह, शाल और श्री फल के अतिरिक्त एक निश्चित राशि भी दी जाती है। 