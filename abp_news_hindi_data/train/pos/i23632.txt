मिल्कीपुर भारतवर्ष के उत्तरी राज्य उत्तर प्रदेश के फ़ैज़ाबाद जिले का एक कस्बा, विधानसभा क्षेत्र तथा तहसील है। तथा फ़ैज़ाबाद से रायबरेली राजमार्ग पर स्थित है। 2001 में इसकी जनसंख्या 1,764 तथा साक्षरता दर 52% थी। मिल्कीपुर थाना और तहसील मुख्यालय मिल्कीपुर केंद्र से 5 किलोमीटर उत्तर में इनायतनगर नामक स्थान पर स्थित है। मिल्कीपुर तहसील में स्थित नरेन्द्र देव कृषि एवं प्रौद्योगिकी विश्वविद्यालय मिल्कीपुर केंद्र से लगभग 10 किलोमीटर दक्षिण में कुमारगंज नामक कस्बे में स्थित है।