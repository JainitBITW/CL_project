भूवैज्ञानिक प्लेट विवर्तनिकी में संमिलन सीमा वह सीमा होती है जहाँ पृथ्वी के स्थलमण्डल के दो भौगोलिक तख़्ते एक दूसरे की ओर आकर टकराते हैं या आपस में घिसते हैं। ऐसे क्षेत्रों में दबाव और रगड़ से भूप्रावार का पत्थर पिघलने लगता है और ज्वालामुखी तथा भूकम्पन घटनाओं में से एक या दोनों मौजूद रहते हैं। संमिलन सीमाओं पर या तो एक तख़्ते का छोर दूसरे तख़्ते के नीचे दबने लगता है या फिर महाद्वीपीय टकराव होता है।