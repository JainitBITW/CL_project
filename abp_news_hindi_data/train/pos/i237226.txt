शुरुआत में भारतीय सेना को अच्छी सफलता मिली। उसने तोपखाने की मदद से तीन महत्वपूर्ण पहाड़ी ठिकानो पर कब्जा जमा लिया। पाकिस्तान ने टिथवाल, उरी और पुंछ क्षेत्रों में महत्वपूर्ण बढत कर ली पर 18 अगस्त को पाकिस्तानी अभियान की ताकत में काफी कमी आ गयी थी। भारतीय अतिरिक्त टुकड़िया लाने में सफल हो गये और भारत ने पाकिस्तान के कब्जे वाले कश्मीर में 8 किलोमीटर अंदर घुस कर हाजी पीर दर्रे पर कब्जा कर लिया। इस कब्जे से पाकिस्तान सकते में आ गया। अभियान जिब्राल्टर के घुसपैठिये सनिकों का रास्ता भारतीयों के कब्जे में आ गया था और अभियान विफल हो गया। यही नहीं, पाकिस्तान की कमान को लगने लगा कि पाकिस्तानी कश्मीर का महत्वपूर्ण शहर मुजफ्फराबाद अब भारतीयो के कब्जे में जाने ही वाला है। मुजफ्फराबाद पर दबाव कम करने के लिये पाकिस्तान ने एक नया अभियान ऑपरेशन ग्रैंड स्लैम शुरू किया।