इन संगठनों के सहयोग से भारतीय वन्यजीव संस्थान को कठोर परिक्षण तथा आधुनिक और विश्लेषणात्मक तकनीक के द्वारा अपने संकाय को सक्षम बनाने में सहायता मिली। संस्थान को अप्रैल 1986 में स्वायत्तता के लिये स्वीकृति प्रदान की गयी, जिससे इसकी प्रगति की रफ्तार में और वृद्धि हुई। दक्षिण एशिया तथा दक्षिण-पूर्व एशिया के कई देशों से इस संस्था में प्रशिक्षण के लिये लोग निरन्तर आते रहते हैं इस कारण से भी भारतीय वन्यजीव संस्थान को प्रशिक्षण और शिक्षा के लिये वन्यजीव प्रबंधन और संरक्षण में एक महत्वपूर्ण क्षेत्रीय केन्द्र माना जाता है।