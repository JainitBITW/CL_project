अफरिया राजस्थान राज्य में अलवर के तिजारा नामक स्थान से हरियाणा के रेवाड़ी क्षेत्र में आकार बसे थे। राव तुलाराम सिंह व उनके वंशजों का गोत्र अफरिया है।हेनरी एम॰ इलियट के वृतांतों के अनुसार- सभी प्रान्तों के अहीर अपनी मूल उत्पत्ति मथुरा या उसके पश्चिम के क्षेत्र से मानते हैं। अफरिया अहीर जाति का एक महत्वपूर्ण समुदाय है।मुगल शासन काल में, अफरिया, कोसलिया, व खोसा राजशाही अहीर वंश थे जिनका मुग़ल दरबार के नुमाइंदों से सीधा संपर्क था।राव नंदराम रेवाड़ी के यदुवंशी अहीरों के अफरिया परिवार में जन्मे थे, जिन्होंने अपनी अपार सैन्य शक्ति व विस्तृत उपजाऊ जमीन के माध्यम से अपनी प्रभुता सिद्ध की थी।