फ़िलिपींस एयरलाइंस इंका. फ़िलिपींस की ध्वजवाहिका वायुसेवा है। इसका मुख्यालय फ़िलिपीन नेशनल बैंक फ़ाइनेन्शियल सेंटर, पैसे सिटी में स्थित है। वायुसेवा की स्थापना 1941 में की गई थी और अपने मूल नाम से चलने वाली ये सबसे पहली एवं सबसे पुरानी वाणिज्यिक वायुसेवा है। इसके हब मनीला में निनॉय एक्विनो अ. विमानक्षेत्र एवं सेबु सिटी के मैक्टेन-सेबु अ. विमानक्षेत्र में स्थित है, जहां से ये फ़िलिपींस में 31 स्थलो और दक्षिण पूर्व एशिया, पूर्वी एशिया, मध्य पूर्व, ओशनिया, उत्तरी अमेरिका और युरोप सहित 36 विदेशी स्थलो में कार्य करती है।