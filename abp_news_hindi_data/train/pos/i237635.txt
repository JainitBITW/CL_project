क़सीम प्रान्त नज्द क्षेत्र का हिस्सा है। 600 किमी तक चलने वाली वादी अल-रुम्माह इस पूरे क्षेत्र में पश्चिम से पूर्वोत्तर जाकर इस प्रान्त को बांटती है। मदीना के पास शुरू होकर पूर्व में अद-दहना रेगिस्तान के थ़ुऐरत​ टीलों तक विस्तृत रुम्माह वादी यह पूरे अरबी प्रायद्वीप की सबसे लम्बी घाटी है। क़सीम क्षेत्र 600-750 मीटर की ऊँचाई पर है नज्द के पठार के अन्य भागों की तरह इसमें पश्चिम से पूर्व की तरफ़ ढलान है। यहाँ का मौसम रेगिस्तानी है जिसमें गर्मियाँ बहुत सूखी और गर्म होती हैं। सर्दियों में कभी-कभी बारिश पड़ती है।