ड्यून अमेरिकी लेखक फ़्रैंक हर्बर्ट द्वारा सन् 1965 में प्रकाशित विज्ञान कथा उपन्यास है। 1966 में इसने ह्यूगो पुरस्कार जीता और 1966 में नॅब्युला पुरस्कार जीता: यह दोनों ही हर साल छपने वाली सर्वश्रेष्ठ विज्ञान कथा को दिए जाते हैं। ड्यून की 1.2 करोड़ से अधिक प्रतियाँ बिक चुकी हैं और इसे विश्व का सब से ज़्यादा बिकने वाला विज्ञान कथा उपन्यास माना जाता है। इसके प्रकाशन के बाद फ़्रैंक हर्बर्ट ने इसकी कथा को पाँच और ड्यून उपन्यासों में आगे बढ़ाया।