पूर्वोक्त चार शिष्यौंने शुरुमे जितने शिष्यौंको अनुश्रवण कराया वे चरणसमुह कहलाये | प्रत्येक चरणसमुहमे बहुतसे शाखा होते है। और इसी तरह प्रतिशाखा,अनुशाखा आदि बन गए। वेद की अनेक शाखाएं यानि व्याख्यान का तरीका बतायी गयी हैं। ऋषि पतंजलि के महाभाष्य के अनुसार ऋग्वेद की 21, यजुर्वेद की 101, सामवेद की 1001, अर्थववेद की 9 इस प्रकार 1131 शाखाएं हैं परन्तु आज 12 शाखाएं ही मूल ग्रन्थों में उपलब्ध हैं। वेद की प्रत्येक शाखा की वैदिक शब्दराशि चार भागों में उपलब्ध है: 1. संहिता 2. ब्राह्मण 3. आरण्यक 4. उपनिषद्। कुछ लोग इनमें संहिता को ही वेद मानते हैं। शेष तीन भाग को वेदों के व्याख्या ग्रन्थ मानते हैं।अलग शाखाओं में मूल संहिता तो वही रहती हैं लेकिन आरण्यक और ब्राह्मण ग्रंथों में अन्तर आ जाता है। कइ मंत्र भाग में भी उपनिषद मिलता है जैसा कि शुक्लयजुर्वेद मन्त्रभागमें इसावास्योपनिषद| पुराने समय में जितनी शाखाएं थी उतनी ही मन्त्र, ब्राह्मण, आरण्यक और उपनिषद होते थे |इतनी शाखाओं के बाबजुद भी आजकल कुल 9 शाखाओं के ही ग्रंथ मिलते हैं। अन्य शाखाऔंमे किसीके मन्त्र,किसीके ब्राह्मण,किसीके आरण्यक और किसीके उपनिषद ही पाया जाता है।इतने ही नही अधिक शाखाऔंके तो उपनिषद ही पाया जाता है ,तभी तो उपनिषद अधिक मिलते हैं।