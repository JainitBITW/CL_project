तापस्थापी एक ऐसी युक्ति है जो किसी तंत्र के तापमान को एक निश्चित तापमान के आसपास नियत बनाए रखने में सहायक होती है। तापस्थापी, यह कार्य तापक और शीतलक उपकरणों को आवशयकतानुसार चालू या बन्द करके करता है, या वांछित तापमान बनाये रखने के लिए ऊष्मा-स्थानान्तरण-द्रव के प्रवाह को आवश्यकतानुसार नियमित करके करता है। उदाहरण के लिए, द्विधातुक पट्टी का उपयोग करके किसी प्रणाली का ताप एक नियत बिन्दु पर बनाए रखा जा सकता है। 