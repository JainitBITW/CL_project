दादा भाई नौरोजी प्रथम राष्ट्रवादी नेता थे जिन्होंने धन के निष्कासन की प्रक्रिया को चिन्हित करते हुए बताया कि किस तरह से ब्रिटिश सरकार राजस्व, उद्योग, व्यापार, आदि स्रोत के माध्यम से भारतीय धन का निष्कासन करती है। नौरोजी के अनुसार इस साम्राज्यवादी सरकार आकी र्थिक नीतियों का सबसे घिनौना पक्ष यह है कि यहां का धन निष्कासित होकर ब्रिटेन जाता था और वही धन हमें ऋण के रूप में उपलब्ध किया जाता था जिसके लिए हमें अधिक मात्रा में ब्याज देना पड़ता था। नौरोजी के अनुसार ब्रिटिश सरकार केवल भारतीय धन का ही निष्कासन नहीं करती है बल्कि नैतिकता का भी निष्कासन करती है क्योंकि यह भारतीय लोगों को उनके अधिकारों से ही वंचित रखती है।