ईरान के शहनशाह ख़ुसरौ प्रथम ने वहरिज़ नामक सेनापति के नेतृत्व में अपनी सेनाएँ भेजी जिन्होंने आकर सैफ़ इब्न धी यज़न नामक हिम्यर राजा को अकसूमियों को वापस इथियोपिया खदेड़ने में मदद करी। अब यमन सासानी साम्राज्य के अधीन आ गया और लख़मियों के पतन के बाद एक और ईरानी फ़ौज वहाँ भेजी गई और यमन सासानी साम्राज्य की एक सात्रापी बन गया। सन् 628 में सासानी सम्राट ख़ुसरौ द्वितीय के मरणोपरांत दक्षिणी अरब का ईरानी राज्यपाल बाधान धर्म-परिवर्तन कर के मुस्लिम बन गया और फिर यमन क्षेत्र में इस्लाम फैलने लगा।