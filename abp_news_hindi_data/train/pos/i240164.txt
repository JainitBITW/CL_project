भारतीय लघु उद्योग विकास बैंक के सहयोग से सूक्ष्म उद्यम नवप्रवर्तन निधि के माध्यम से अब तक रानप्र ने 193 परियोजनाओं को उसके विभिन्न चरणों में उद्भवन के लिए जोखिम पूंजी उपलब्ध करायी है। इनमें ज्यादातर मामलों में नवप्रवर्तकों द्वारा राशि की पूर्ण वापसी की जा चुकी है। 31 मार्च 2016 तक विश्व के करीब 108 देशों से रानप्र के 950 से अधिक उत्पादों के बारे में जानकारी ली गई है। रानप्र विश्व के सभी छह महाद्वीपों के विभिन्न देशों में अपने उत्पादों का व्यवसायीकरण करने के साथ 89 तकनीकियों का लाइसेंसीकरण भी कर चुका है। 