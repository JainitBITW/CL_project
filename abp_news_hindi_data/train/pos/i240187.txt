नवप्रवर्तन उत्सव का आयोजन प्रति वर्ष मार्च माह में किया जाता है। एक सप्ताह तक चलने वाले इस आयोजन की मेजबानी राष्ट्रपति भवन में माननीय राष्ट्रपति द्वारा की जाती है। अब तक दो बार नवप्रवर्तन उत्सव का आयोजन राष्ट्रपति भवन में सफलतापूर्वक किया जा चुका है। पहली बार इसका आयोजन 7 मार्च 2015 से 13 मार्च 2015 तक किया गया था, जिसमें भारत में रहने वाले आर्थिक रूप से कमजोर, लेकिन ज्ञान की दृष्टि से समृद्ध लोगों की क्षमता की तरफ देश का ध्यान आकृष्ट हुआ। इस उत्सव के दूसरे संस्करण का आयोजन 12 मार्च 2016 से 19 मार्च 2016 तक किया गया, जिसमें राष्ट्रीय व अंतरराष्ट्रीय स्तर पर लोगों की भागीदारी देखने को मिली। 