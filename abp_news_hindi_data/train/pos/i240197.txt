नवप्रवर्तन उत्सव 2016 का शुभारंभ तृणमूल नवप्रवर्तनों की प्रदर्शनी से हुई। इसमें भारत के माननीय राष्ट्रपति श्री प्रणब मुखर्जी के साथ केंद्रीय विज्ञान-प्रौद्योगिकी व पृथ्वी विज्ञान मंत्री डॉ. हर्षवर्धन, केंद्रीय अल्पसंख्यक कल्याण मंत्री डॉ.नजमा ए हेपतुल्ला, राष्ट्रीय नवप्रवर्तन प्रतिष्ठान के अध्यक्ष डॉ. आरए माशेलकर, विज्ञान-प्रौद्योगिकी विभाग के सचिव प्रो.आशुतोष शर्मा और रा.न.प्र. के कार्यकारी उपाध्यक्ष प्रो. अनिल कुमार गुप्ता भी उपस्थित थे। 