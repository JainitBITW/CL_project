आपकी धर्मपत्नी श्रीमती रीता गर्ग आपकी प्रेरणा रही हैं एवं पुत्र अशोक गर्ग और तीन पुत्रियाँ विविध कार्य क्षेत्रों में कार्यरत रहते हुए भी कला और संस्कृति के विकासार्थ सदैव जागरूक रहते हैं। आपके परिवार के अन्य सदस्य भी साहित्य और संगीत के क्षेत्र में निष्ठा के साथ सक्रिय हैं। 29 अक्टूबर सन 2007 को डॉ॰ गर्ग के 75वें जन्मदिवस पर हाथरस नगर में "अमृत-महोत्सव" मनाया गया, जिसमें भारतवर्ष कि 108 संगीत-संस्थाओं की ओर से माल्यार्पण करके आपका विशेष सम्मान किया गया।