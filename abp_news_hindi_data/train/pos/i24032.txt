चुतर सिंह सोढ़ा जिसकी समाचार पत्रों के अनुसार उम्र 20/21 वर्ष है को राजस्थान के जैसलमेर ज़िले के मोकळा या रामगढ़ गांव में पुलिस टीम ने फायरिंग कर दी थी जिसमें चुतर सिंह की मौत हो गई थी जबकि इनके साथ दो अन्य लोग भी थे जो कि बच गए। कुछ समाचार पत्रों के अनुसार पुलिस ने दावा किया है कि चुतर सिंह एक हिस्ट्रीशीटर था इस कारण उसका एनकाउंटर किया गया और वो मारा गया लेकिन जैसलमेर और बाड़मेर ज़िले के राजपूत समाज के लोगों ने इस बात को नकारा है। समाचार पत्रों ने यह छापा है कि पुलिस के मुताबिक यह घटना उस वक़्त हुई जब चुतर सिंह अपने साथियों के साथ मिलकर रामगढ़ में झोपड़े जलाकर भाग रहे थे तभी मौके पर पुलिस पहुंच गई और उन पर फायरिंग कर दी जिसमें चुतर सिंह को गोलियां लगने से मृत्यु हो गई जबकि साथियों की जान बच गई।