कश्मीरी गेट बस अड्डा 1976 में खोला गया था। 1993 तक यह दिल्ली का एकमात्र बस अड्डा था, जिसके उपरांत इसे परिवहन विभाग को हस्तांतरित कर दिया गया। अत्यधिक भीड़ तथा अव्यवस्था के कारण बाद में दो नए बस अड्डे सराय काले खां और आनंद विहार में बनाए गए। 2011-2012 में 70 करोड़ रुपए की लागत से परिवहन विभाग द्वारा बस अड्डे के मुख्य भवन का पुनर्निर्माण किया गया और उसके बाद 2013 में दिल्ली की तत्कालीन मुख्यमंत्री शीला दीक्षित द्वारा इसका उद्घाटन किया गया‍।