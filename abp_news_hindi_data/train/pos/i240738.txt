1881 में पनचक्की से चलने वाले एक सीमेंस एसी अल्टरनेटर का इस्तेमाल युनाइट॓ड किंगडम के शहर गोदाल्मिंग में दुनिया की पहली विद्युत सड़क प्रकाश व्यवस्था को बिजली आपूर्ति के लिए किया गया। कंपनी निरंतर प्रगति करती गयी और इसने विद्युत रेलगाड़ियों एवं रोशनी के बल्बों के क्षेत्र में अपना विस्तार किया। 1890 में कंपनी के संस्थापक ने सेवा निवृत्त होकर कंपनी का कार्यभार अपने भाई कार्ल एवं उनके बेटों अर्नोल्ड और विल्हेम को सौंप दिया। सीमेंस एंड हल्सके  को 1897 में निगमित किया गया था। 1907 में सीमेंस के पास 34,324 कर्मचारी थे और कर्मचारियों की संख्या की दृष्टि से यह जर्मन साम्राज्य में सातवीं-सबसे बड़ी कंपनी थी। .