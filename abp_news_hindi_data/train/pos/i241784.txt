उसके बाद वेसली को कठोर प्रशिक्षण दिया जाता है; हमलों के अन्य क़िस्मों के अलावा वह स्मूथबोर बंदूक से गोली की दिशा को लक्ष्य की तरफ घुमाने की कला सीखता है। उसके बाद, वेसली भाग्य का करघा देखता है, एक करघा, जो कपड़े की बुनाई त्रुटि में छिपे द्विआधारी कोड के ज़रिए सूचित करता है कि किसे निशाना बनाना है। जिनकी पहचान करघा करवाता है, जाहिरा तौर पर भविष्य में वे विपत्ति का कारण बन सकते हैं, लेकिन केवल स्लोन उन्हें देखता और नामों को समझता है कि "क़िस्मत" किसे मारना चाहती है। शुरूआत में वेसली लोगों की हत्या करने से हिचकिचाता है। लेकिन फॉक्स उसे बताती है कि उसके बचपन में एक भाड़े के क़ातिल ने उसके पिता को उसके सामने ही जिंदा जला दिया था- और कहती है कि वह हत्यारा फ़्रेटरनिटी के हाथों मारा जाना था। अब ऐसी त्रासदी को रोकना ही उसका उद्देश्य है।