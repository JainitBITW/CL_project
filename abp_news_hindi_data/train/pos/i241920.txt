पानी कुटी मैकेडम भारत में सड़कों की परंपरागत सतह रही है। इसमें तोड़े हुए पत्थर या कंकड़ की भली भाँति जमी हुई दो या अधिक तहें होती हैं। निचली तह से लगभग छह छह इंच के पत्थर, या कंकड, या श्इंच मोटी ईटें सावधानीपूर्वक हाथ से जमा दी जाती हैं। ऊपरी तह श्इंच से 2 इंच माप के पत्थर या कंकड़ की गिट्टी की होती है। रिक्त स्थान मूरम, बजरी, या अन्य ऐसे ही पदार्थ से भर दिए जाते है; तदनंतर पहले सूखी और फिर पानी डालकर कुटाई की जाती है। हलका और मंदगामी यातायात हो तो पानीकुटी मैकेडम की सतह अच्छा काम देती है, किंतु हवा भरे पहियों वाली तेज गाड़ियों के लिए यह बहुत अच्छी नहीं होती।