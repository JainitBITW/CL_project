यह सॉफ्टवेयर सर्वप्रथम गूगल डेस्कटॉप को संस्थापित करने के बाद कंप्यूटर की सभी फ़ाइलों के अनुक्रमण का कार्य पूर्ण करता है। प्रारंभिक अनुक्रमण पूर्ण हो जाने के बाद भी यह सॉफ्टवेयर आवश्यकतानुसार फाइलों को अनुक्रमित करना जारी रखता है। इस प्रोग्राम की संस्थापना के तुरंत बाद ही प्रयोक्ता फाइलों की खोज आरंभ कर सकते हैं। खोज कार्य करने के उपरांत परिणामों को गूगल वेब खोजों की भांति एक इंटरनेट ब्राउज़र के पृष्ठ गूगल डेस्कटॉप होम पेज पर प्रदर्शित किया जा सकता है।