अनेक प्राणी दंतविहीन होते हैं, जैसे स्टर्जन, कछुआ आदि। मछलियों के दाँत पपड़ी के रूपांतर मात्र होते हैं। इन दाँतों में केवल शिखर होते हैं। ये जबड़े के गर्त में बैठे नहीं होते। शार्क मछली में दाँत तीक्ष्ण और त्रिकोण और कई पंक्तियों में होते हैं, सॉ मछली में आरी के दाँते नहीं होते। सरीसृपों में भिन्न प्रकार के दाँत मिलते हैं। विषहीन सर्पों के ऊपर दो दंत पंक्तियाँ और नीचे एक पंक्ति तथा विषधर सर्पों में ऊपर दो विषदंत होते हैं। छिपकली में खूँटियों की पंक्ति के सदृश दाँत मिलते हैं। मगर के दाँत गर्त में स्थित होते हैं। पक्षियों को दाँत नहीं होते।