मरूद्यान के वासियों के लिए भूमि एवं जल के प्रयोग में एहतियात बरतना बेहद जरूरी है; खजूर, अंजीर, जैतून एवं खुबानी के पौधे उगाने के लिए भूमि की सिंचाई ज़रूरी है। किसी मरूद्यान में उगने वाले पेड़ों में सबसे अहम पेड़ खजूर का होता है, जो ऊपरी परत बनाता है। ये खजूर के पेड़ आड़ू जैसे छोटे पेड़ों जो मध्यवर्ती परत बनाते हैं को, छांव प्रदान करते हैं। विभिन्न परतों में पौधे उगाते हुए कृषक मिटटी और भूमि का सर्वोत्तम उपयोग करते हैं। बहुत सी सब्ज़ियां तथा कुछ अनाज भी उगाये जाते हैं, अधिक नमी वाली जगह पर गेहूँ, जौ एवं बाजरा जैसे अनाज उगाये जाते हैं।