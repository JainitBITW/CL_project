ग्रिल्स का पालन-पोषण चार साल की उम्र तक डोनाघडी, उत्तरी आयरलैंड में हुआ, जिसके बाद उनका परिवार आइल ऑफ व्हाइट पर बेम्ब्रिज में स्थानांतरित हो गया। वे अनुदार दल के राजनेता स्वर्गीय सर माइकल ग्रिल्स और लेडी ग्रिल्स के सुपुत्र हैं। उनके नाना थे नेविल फ़ोर्ड, जिन्होंने प्रथम श्रेणी का क्रिकेट खेला था और नानी पेट्रिशिया फ़ोर्ड, अलस्टर संघवादी दल की सांसद थीं। उनकी एक बड़ी बहन हैं लारा फ़ॉसेट, जो एक कार्डियो-टेनिस कोच हैं। हॉलीवुड अभिनेता विल फ़ेरेल अभिनीत मैन वर्सस वाइल्ड की एक कड़ी में उन्होंने कहा कि जब वे सिर्फ़ एक सप्ताह के थे, तब उनकी बहन ने उन्हें बेयर उपनाम दिया था।