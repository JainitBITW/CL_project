शहर के आर्थिक विकास ने भारत सरकार द्वारा 1990 के दशक के आरम्भ में लाये गए आर्थिक सुधारों के बाद से तेज गति पकड़ी। वर्ष 2000 आने तक सेवा क्षेत्र ने भी इस आर्थिक प्रगति को भरपूर बल दिया। सूचना प्रौद्योगिकी पर आधारित विभिन्न पार्कों की स्थापना के साथ साथ अन्य जहाजपत्तन एवं बंदरगाह आधारित अवसंरचना विकास के चलते नगर में अचल-सम्पत्ति व्यापार को बड़ी हवा दी। बाद के वर्षों में कोच्चि ने त्वरित व्यावसायीकरण अनुभव किया और परिणामस्वरूप ये नगर आज केरल राज्य के बड़े वाणिज्यिक केन्द्र के रूप में विकसित हो चुका है। 