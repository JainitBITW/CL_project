कोच्चि में इलेक्ट्रॉनिक हार्डवेयर उद्योग समूह है, जिसमें कुछ प्रमुख कंपनियाँ वी-गार्ड इण्डस्ट्रीज़, ओ.ई.एन इण्डिया लिमिटेड, एफ़सीआई-ओईएन कनेक्टर्स एवं एसएफ़ओ टेक्नोलॉजीज़ हैं। केरल सरकार द्वारा 340 एकड़ के विस्तार में विस्तृत एक इलेक्ट्रॉनिक सिटी नाम के औद्योगिक पार्क की भी योजना बतायी गई है। यह परियोजना अन्य इलेक्ट्रॉनिक हार्डवेयर उद्योगों में सहायक होगी। एक निजी संचालक एनईएसटी 30 एकड़ के क्षेत्र में एक विशेष आर्थिक क्षेत्र का निर्माण कर रहा है, जो विशेष रूप से इलेक्ट्रॉनिक हार्डवेयर हेतु बनायी जा रही है।