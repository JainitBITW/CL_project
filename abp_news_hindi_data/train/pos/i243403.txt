मध्य पूर्व और भारतीय उपमहाद्वीप के बीच यदि मकरान का तटीय रास्ता अपनाया जाए तो लसबेला उसपर पड़ता है। सिकंदर महान जब पश्चिमोत्तर भारत पर क़ब्ज़ा करने के बाद बैबिलोन लौट रहा था तो लसबेला से गुज़रा था। 711 ईसवी में उमय्यद ख़िलाफ़त का सिपहसालार मुहम्मद बिन क़ासिम भी सिंध पर हमला करने के लिए लसबेला से निकला था। भारत की आज़ादी और विभाजन से पहले लस बेला ब्रिटिश राज के प्रशासन में एक अलग रियासत हुआ करती थी जिसका शासक जामोट समुदाय का था और 'जाम' की उपाधि रखता था। स्वतंत्रता के बाद 1954-1955 में इसका पाकिस्तान में विलय कर दिया गया। आज भी लसबेला से चंद किलोमीटर दूर लगभग सौ क़ब्रों का एक समाधिक्षेत्र है जहाँ लसबेला के पुराने शाही परिवारों के सदस्य दफ़्न हैं।