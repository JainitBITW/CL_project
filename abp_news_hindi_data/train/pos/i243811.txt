प्रारंभिक अंकों में नागराज की शक्तियां भी सीमित थीं, कभी-कभी शक्तिशाली मानव विरोधियों से भी वह हार जाता था और अस्थाई रूप से बेहोश हो जाता था, उसकी ताक़त भी काफी हद तक मानवों जैसी थी जैसे वह किसी कार उठाने वाले को देखकर अपने विरोधी की शक्ति से अचंभित हो जाता था। बरसों बाद नागराज इतना शक्तिशाली हो गया कि वह न केवल अकेले गिरती हुई कारों को थाम लेता था बल्कि आसानी से चीज़ों को बाह्य अंतरिक्ष में फेंक देता था।