यह बड़ा रोचक किस्सा है, जब डिज़्नीलैंड जैसे सुंदर कॉन्सेप्ट की रचना हुई। रविवार का दिन था, वॉल्ट डिज़्नी अपनी दोनों प्यारी बच्चियों डियान और भोरॉन के साथ ग्रिफिश पार्क घूमने गए थे। वहाँ उपस्थित दूसरे बच्चे तो खूब मस्ती कर रहे थे, लेकिन वॉल्ट डिज्नी के बच्चों को यह पार्क थोड़ा भी रास नहीं आया। वे बोर हो रहे थे। यह देखकर डिज्नी सोच में पड़ गए। उनके मन में विचार आया कि क्यों नहीं एक ऐसी जगह हो, जहाँ बच्चों के साथ-साथ बड़े भी मस्ती करें। बस फिर क्या था, वे एक ऐसी ही थ्रिलर और मस्ती भरी दुनिया के निर्माण में जुट गए। लंबे प्रयासों और परिश्रम के बाद आखिर उनका सपना डिज्नीलैंड के रूप में साकार हुआ, जिसकी दीवानगी आज बच्चों के साथ बड़ों में खूब देखी जा सकती है।