बेरिंजिया लगभग 4,000 किमी लम्बा और 1,600 किमी चौड़ा था। यह आधुनिक साइबेरिया की लेना नदी से लेकर कनाडा की मैकेन्ज़ी नदी तक पहुँचता था। इसका क्षेत्र इतना बड़ा था कि कुछ भूवैज्ञानिकों के अनुसार यह एक ज़मीनी पुल कम और एक उपमहाद्वीप ज़्यादा था। मैमथों के अवशेषों की हड्डियों में मौजूद कोलेजन पर अनुसंधान करके वैज्ञानिकों ने यह मत दिया है कि पश्चिमी बेरिंजिया पूर्वी बेरिंजिया से ज़यादा शुष्क और ठंडा था और इसलिए पूर्वी बेरिंजिया में प्राणियों और पौधों की अधिक समृद्धि और विविधता थी।