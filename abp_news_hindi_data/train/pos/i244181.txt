मॉनमाउथ कैथोलिक संप्रदाय का एक केंद्र था। जब 1770 के दशक में माइकल वॉटकिंस सराय के मालिक थे तब उन्होंने एक ऊपरी कमरे में मास आयोजित करने की अनुमति दी थी। 1778 के पॅपिस्ट्स अधिनियम से पहले कैथोलिक ईसाइयों के खिलाफ दंड विधि प्रभावी थी। वॉटकिंस उन कुछ लोगों में से थे जिन्होंने सफलतापूर्वक मॉनमाउथ मैजिस्ट्रेट के समक्ष याचिका दायर करके एक इमारत निर्माण की अनुमति प्राप्त कर ली थी, जो आगे चल कर सेंट मैरी रोमन कैथोलिक चर्च बना। यह मयख़ाना और चर्च जिनके लिए वॉटकिंस ने पैरवी की थी, मॉनमाउथ हेरिटेज ट्रेल की 24 इमारतों में से दो हैं।