राष्ट्रगीत के पश्चात्‌ ध्वज-वन्दना हुई और सभी वीर उत्साह से आपस में गले मिले। 15 अगस्त को वहां स्वतंत्रता दिवस समारोह मनाकर सब वीर वापस लौटे। इस आन्दोलन में श्री विनायकराव आप्टे वापी तक उनके साथ चले थे। अपने नेता को अपने साथ चलता देखकर उन वीरों में उल्लास भर गया था। इस सारे आन्दोलन में पुणे में ली गई प्रतिज्ञा को एक क्षण के लिए भी इन वीरों ने भुलाया नहीं। किसी ने भी न तो किसी वस्तु की ओर आंख उठाई और न ही महिलाआें के सम्मान को क्षति पहुंचाई। जिस तरह वे जाते समय अनुशासित थे, उसी तरह वे आते समय भी थे। किन्तु ये लोग अपनी सफलता से गौरवान्वित थे।