शुरू में पाकिस्तान टेलिविज़न के सारे कार्यक्रम केवल काले-सफ़ेद माध्यम में थे लेकिन 1976 में रंगीन प्रसारण आरम्भ हो गया। 1987 में 'पाकिस्तान टेलिविज़न अकादेमी' शुरू की गई जिसमें इस माध्यम में काम करने ले इच्छुक लोगों को शिक्षा दी जाने लगी। इन सब चीज़ों के लिए पैसा सरकार और निजी क्षेत्र के व्यापारियों ने मिलकर लगाया। 1991 में पी॰टी॰वी॰ ने उपग्रहीय प्रसारणों को ज़ोर-शोर से आरम्भ किया और 1999 में डिजिटल टेलिविज़न प्रसारण शुरू किया।