अपने पिता की तीन संतानों में सबसे छोटी रेचल का लालन-पालन पैनसिवेनिया के स्प्रिंगडेल कस्‍बे में हुआ था। रेचल पर्यावरण और प्रकृति के प्रति अपने लगाव और समर्पण का श्रेय अपनी माता को देती थीं जिन्‍होंने प्रकृति की गोद में रहकर जीना सिखाया। बचपन में रेचल कुशाग्र बुद्धि वाली थीं। उनका अधिकांश समय अपने 65 एकड़ के विशाल फार्म हाउस में घूमते हुए व्‍यतीत होता था। महज आठ वर्ष की उम्र में रेचल ने कहानियां लिखना शुरू कर दी थीं। जब वे 11 वर्ष की थीं तो उनकी पहली कहानी प्रकाशित हुई। बचपन में प्रकृति के करीब रहने के कारण वे एक स्‍वाभाविक प्रकृति प्रेमी बन गईं। बाद में उनके पर्यावरणप्रेम और प्रकृति से जुड़े मसलों पर लेखन के पीछे सबसे बड़ी वजह उनका बचपन ही था। 