आजकल प्रबलित कंक्रीट का प्रचलन बढ़ जाने से छज्जों के नीचे टुड़िए बहुत कम लगाए जाते हैं। इनके बजाय छज्जों का अभिकल्प ही बाहुधरन के सिद्धान्त पर होता है। बाहुधरन, चाहे धरन हो या स्लैब, भार के कारण मुक्त सिरे की ओर नीचे झुकने की प्रवृत्ति दर्शाती है, अर्थात साधारण धरन के नमन का उल्टा नमन इसमें होता है। इसे ऋणात्मक नमन कहते हैं, जिसके फलस्वरूप ऊपर के तल में तनाव और नीचे के तल में दबाव हुआ करता है।