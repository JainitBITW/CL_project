अगत्ती की सड़क नारियल और खजूर के पेड़ों के बीच में से होकर जाती है जिसके किनार मछुआरों की छोटी-छोटी दुकानें हैं। यहां के निवासियों की भाषा मलयालम है। इन लोगों का व्यवहार बहुत ही दोस्ताना है और ये लोग पर्यटकों की मदद के लिए सदैव तैयार रहते हैं। मछली पकड़ने के अलावा नारियल जटा से रस्सी बनाकर, सूखी मछली और नारियल बेचकर भी ये अपनी आजीविका प्राप्त करते हैं। साइकिल पर घूमकर यहां के लोगों की जिंदगी को करीब से देखा जा सकता है। रिजॉर्ट भी किराए पर साइकिल उपलब्ध कराते हैं ।