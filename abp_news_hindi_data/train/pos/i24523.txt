अगत्ती की जामा मस्जिद के पास कब्रिस्तान से मिले सोने के दो सिक्के पर्यटकों को आकर्षित करते हैं। कहा जाता है कि सुल्तान सुलेमान ने 1560 ई. में इन्हें जारी किया था। संग्रहालय की निचले तल पर भगवान बुद्ध की अर्धप्रतिमाएं रखी गई हैं । यह मूर्तियां एंड्रोथ द्वीप में मिली थी। यह पूर्व इस्लामिक युग की ओर इशारा करती हैं। यह बहुत ही साधारण संग्रहालय है किंतु इस दृष्टि से महत्त्वपूर्ण कि यह लक्षद्वीप की कला को जानने का एकमात्र स्रोत है।