एक वयस्क नर खारे पानी के मगरमच्छ का भार 600 से 1,000 किलोग्राम और लम्बाई सामान्यतया 4.1 से 5.5 मीटर होती है। हालांकि परिपक्व नर की लम्बाई 6 मीटर या अधिक और भार 1,300 किलोग्राम या अधिक भी हो सकता है।किसी अन्य आधुनिक मगरमच्छ प्रजाति की तुलना में, इस प्रजाति में लैंगिक द्विरुपता सबसे अधिक देखने को मिलती है, इनमें मादा नर की तुलना में काफी छोटे आकार की होती है। एक प्रारूपिक मादा के शरीर के लम्बाई 2.1 से 3.5 मीटर की रेंज में होती है। अब तक दर्ज की गयी सबसे बड़े आकार की मादा की लम्बाई लगभग 4.2 मीटर नापी गयी है। पूरी प्रजाति का औसत भार मोटे तौर पर 450 किलोग्राम है।