पानी के रास्ते यहां पहुंचने के लिए चार यात्री जहाज कोचीन से लक्षद्वीप के बीच चलते हैं। पानी की जहाज का यह सफर 14 से 20 घंटों में पूरा होता है। जहाज में रहने की जगह को विभिन्न श्रेणियों में बांटा गया है- दो बर्थ वाली एसी डीलक्स श्रेणी, चार बर्थ वाला प्रथम श्रेणी का एसी केबिन और पर्यटकों का एसी केबिन। एमवी टीपू सुल्तान और एमवी भारत सीमा में जलपान गृह, बार, मनोरंजन स्थल, वीडियो शो की व्यवस्था है। जरुरत पड़ने पर डॉक्टर का भी प्रबंध होता है। एमवी अमीनदीवी और एमवी मिनिकॉय में भी रहने के लिए एसी केबिन उपलब्ध हैं।