कुंजी 9 मिलीमीटर तक नीचे जाती है। इस बात को संसार के सब पियानो निर्माता ध्यान में रखते हैं। कुंजी को एक विशेष दूरी पर कीलित करते हैं, ताकि जब उसे दबाया जाए तो वह दूसरी ओर से छह मिलीमीटर ऊपर उठे। सर्वोत्तम स्पर्श वह होता है जब कुंजी सामान्य अवस्था में पीछे की ओर झुकी हो और जब आधी दबाई जाए तब वह क्षैतिज स्थिति में हो जाए, यानी कुंजी के दोनों सिरे एक स्तर पर हो जाएँ। जब कुंजी इस क्षैतिज स्थिति में आती है, तब उसपर अवमंदक का बोझ पड़ता है, परंतु चूँकि कुंजी वेगयुक्त होती है इसलिए वह बोझ को संभालने में समर्थ होती है।