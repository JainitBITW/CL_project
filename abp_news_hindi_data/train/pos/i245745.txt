पप्पू कार्की का जन्म 30 जून 1984 को पिथौरागढ़ जनपद के सेलावन ग्राम में किशन सिंह कार्की तथा कमला कार्की के घर हुआ था। उन्होंने अपनी प्रारंभिक शिक्षा प्राथमिक विद्यालय हीपा में, तथा आगे की शिक्षा जूनियर हाईस्कूल प्रेमनगर तथा राजकीय हाईस्कूल भट्टीगांव में प्राप्त की। परिवार की आर्थिक हालत खराब होने के कारण हाईस्कूल के बाद पढ़ाई छोड़ वह दिल्ली में प्राइवेट नौकरी में लग गए। 2003 से 2006 तक दिल्ली में पहले एक पेट्रोल पंप में, फिर प्रिंटिंग प्रेस में, और अंत में एक बैंक में चपरासी की नौकरी करी, जिसके बाद वह रुद्रपुर आ गए, जहाँ दो साल उन्होंने डाबर कपंनी में काम किया।