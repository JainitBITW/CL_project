9 जून 2018 की सुबह कार्की नैनीताल जनपद के गौनियारों में आयोजित युवा महोत्सव में अपने चार साथियों के साथ प्रस्तुति देकर हल्द्वानी लौट रहे थे। लगभग पांच बजे हैड़ाखान मंदिर के पास पहुंचते ही उनकी कार अनियंत्रित होकर गहरी खाई में जाने के बाद दूसरी सड़क की तरफ लुढ़क गई। दुर्घटना में कार पूरी तरह क्षतिग्रस्त हो गई, और उनकी तथा उनके दो साथियों की मौके पर ही मौत हो गई। इसके बाद 10 जून को थल में रामगंगा घाट पर उनका अंतिम संस्कार किया गया। उनके शोक में 10 जून को पांखू और थल के बाजार बंद रहे।