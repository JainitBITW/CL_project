जावा इंडोनेशिया गणराज्य में द्वीप है, जो मलाया द्वीपशृंखला में बृहत्तम तथा सर्वप्रसिद्ध है। इसका क्षेत्रफल 1,32,174 वर्ग मील है। इसके उत्तर में जावा समुद्र, दक्षिण में हिंद महासागर और पूर्वं में बाली तथा पश्चिम में सुमात्रा द्वीप हैं, जो क्रमश: बाली तथा सुंडा जलडमरूमध्यों द्वारा जावा से अलग हो गए हैं। जावा की पूर्व से पश्चिम लंबाई 960 किलोमीटर तथा उत्तर से दक्षिण अधिकतम चौडाई 200 किलोमीटर है।