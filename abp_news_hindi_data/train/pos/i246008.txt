इसे पहली बार नवम्बर 2014 में म्यूजिक की नाम से शुरू किया गया था। इसे यूट्यूब और गूगल प्ले म्यूजिक को मिला कर चलाया जा रहा था। "म्यूजिक की" बिना कोई विज्ञापन के यूट्यूब के गाने वाले वीडियो को सुनने देता था। जिसे यूट्यूब एप के साथ आप मोबाइल में ऑफलाइन भी चला सकते थे। इसमें इसके साथ गूगल प्ले म्यूजिक को भी जोड़ दिया गया था। "म्यूजिक की" के साथ साथ गूगल ने "प्ले म्यूजिक" और यूट्यूब एप में दोनों को एक साथ काफी अच्छी तरह से जोड़ दिया। जिसमें "प्ले म्यूजिक" एप से आप यूट्यूब के सारे संगीत वाले वीडियो देख सकते थे। "म्यूजिक की" यूट्यूब का पहला प्रीमियम सुविधा नहीं है, इससे पहले भी 2010 में फिल्मों के लिए और 2013 में यूट्यूब के चैनल हेतु भी इस तरह की प्रीमियम सेवा शुरू की गई थी। 