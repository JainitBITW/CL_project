राजा सुरदासजी सुराणा के वंश का विस्तार हुआ और समय व्यतीत होने पर राजा सुरदासजी की चौथी पीढ़ी में सतीदासजी सुराणा हुए। सती दास जी सुराणा संवत 1210 में नागौर आकर बस गये थे।श्री सतीदास सुराणा अम्बे माता के परम भक्त थे। सेठ सतीदास की मनोकामना थी कि देवी उनके घर में पुत्री के रूप में जन्म ले। माता अम्बे देवी ने उनकी मनोकामना को पूर्ण किया और पुत्री रूप में संवत 1219 की आश्विन शुक्ला द्वितीया को नागौर में जन्म लिया। इन्होंने अपनी पुत्री का नाम सुसवाणी रखा।।