बरेठ रेलवे स्टेशन से 4 मील की दूरी पर स्थित यह मंदिर आर्यावर्त शैली के चरमोत्कर्ष का एक अच्छा उदाहरण है। इस मंदिर में उपलब्ध प्राचीन संस्कृत अभिलेखों में से इस बात का उल्लेख है कि मालवा के परमार राजा उदयादित्य ने इस शहर की स्थापना ही थी, जिसे उदयपुर नाम दिया गया। उन्होंने शिव का यह मंदिर बनवाया, जो उदयेश्वर मंदिर के नाम से जाना गया। साथ- ही- साथ एक जलाशय भी खुदवाया, जो उदयसमुद्र के नाम से प्रसिद्ध हुआ। शहर के उत्तर- पूर्व की तरफ इस जलाशय के होने का प्रमाण अभी भी मिलता है। महल के सामने ही एक बड़ा अशोक स्तंभ खड़ा था, जिसे आक्रमणकारियों ने तोड़ डाला। इसके दो टूकड़े अभी भी यहीं पड़े हुए हैं। शीर्ष भाग ग्वालियर संग्रहालय में रखा गया है।