यहाँ 2,000 मि.मी. औसतन सालाना वर्षा होती है, जिसकी वजह से इस उद्यान में काफ़ी हरियाली है। यहाँ के कुछ भाग तो इतने घने हैं कि वहाँ पर दिन में भी अंधेरा रहता है। उद्यान का अधिकांश क्षेत्र नमी वाला पर्णपाती वन है लेकिन कुछ इलाकों में सूखे पर्णपाती वृक्ष भी हैं। इस उद्यान में वनस्पति की 450 प्रजातियाँ हैं जिसमें से 443 फूल देने वाली प्रजातियाँ हैं। जीवों की यहाँ कई प्रजातियाँ हैं जिनमें प्रमुख हैं तेंदुआ, लकड़बग्घा, चीतल, चौसिंगा, काकड़ इत्यादि।