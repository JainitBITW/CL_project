वाराणसी नगर निगम भारत के उत्तर प्रदेश राज्य के वाराणसी शहर का नगर निगम है। निगम की स्थापना 24 जनवरी 1959 को उत्तर प्रदेश सरकार के नगर निगम अधिनियम - 1959 के अंतर्गत नगरमहापालिका के रूप में की गई थी। 1994 में इसे नगर निगम अधिनियम-2 के तहत नगर निगम में बदला गया। ये विश्व के कुछ अति घनत्व आबादी वाले क्षेत्रों के नगर निगम में से एक है। निगम के अंतर्गत 79.79 वर्ग कि.मी क्षेत्र के कुल 90 वार्ड आते हैं। निगम के प्रथम महापौर श्री.पी.के कौल निगम आयुक्त बने। निगम के अधीन सड़कों की कुल लंबाई 1170 कि॰मी॰ है और ये बी-1 स्तर के शहर में आता है। कुल जनसंख्या 10 लाख है।