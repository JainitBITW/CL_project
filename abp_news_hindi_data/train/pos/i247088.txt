ऊमे नदी के पार पुल बनाने का काम बहुत ही महिंगा माना जाता था पर जब गुस्ताफ मूंथ 1856 और 1858 में गवर्नर बने तो उन्होंने इस काम में दिलचस्पी दिखाई। उन्होंने हिदायत दी के खोज करके देखा जाए कि किस स्थान पर पुल बनाना सबसे उचित रहेगा, इसकी तस्वीरें बनवाई जाएँ और इसके खर्चे का अनुमान लगाया जाए। खोज करने पर यह संकेत मिले कि शहर के बिलकुल बाहर पुल बनाना उचित रहेगा। इसके खर्चे का अनुमान 65,450 क्रोनोर लगाया गया और मजदूरी के साथ यह 86,000 क्रोनोर होगा।