ईश्वरी सिंह का, अपने अन्य मंत्री केशवदास खत्री पर बड़ा विश्वास था, किन्तु हरगोविंद नाटाणी को वह फूटी आँख न सुहाता था। केशवदास खत्री का चूंकि मराठों में भी सम्मान था और मल्हार राव होलकर भी उसकी बात माना करता था, राजमहल के युद्ध के बाद हरगोविंद नाटाणी ने राजा को बहकाया कि केशवदास खत्री भीतर से मराठों से मिला हुआ है और जयपुर पर हमले 'उसी की शह पर' होते आ रहे हैं, ईश्वरीसिंह ने नाटाणी की इस बात पर बिना पुष्टि यकीन करते हुए एक दिन केशवदास खत्री को विष दिलवा कर मरवा डाला।