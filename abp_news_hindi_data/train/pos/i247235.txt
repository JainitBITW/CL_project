यह एक कृमि है जो लंबा, वर्तुलाकार, ताम्रवर्ण का होता है और बरसात के दिनों में गीली मिट्टी पर रेंगता नजर आता है। केंचुआ ऐनेलिडा संघ का सदस्य है। ऐनेलिडा विखंड खंडयुक्त द्विपार्श्व सममितिवाले प्राणी हैं। इनके शरीर के खंडों पर आदर्शभूत रूप से काईटिन के बने छोटे-छोटे सुई जैसे अंग होते है। इन्हें सीटा कहते हैं। सीटा चमड़े के अंदर थैलियों में पाए जाते हैं और ये ही थैलियाँ सीटा का निर्माण भी करती हैं।