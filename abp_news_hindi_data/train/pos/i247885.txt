श्याम सुंदर दास ने अपना पूरा जीवन हिंदी-सेवा को समर्पित कर दिया। उनके इस तप-यज्ञ से अनेक पुस्तकें साहित्य को प्राप्त हुईं : जैसे नागरी वर्णमाला, हिंदी कोविद रत्नमाला, हिंदी हस्तलिखित ग्रंथों का वार्षिक खोज विवरण, हिंदी हस्तलिखित ग्रंथों की खोज, साहित्य लोचन, भाषा-विज्ञान, हिंदी भाषा का विकास, हस्तलिखित हिंदी ग्रंथों का संक्षिप्त विवरण, गद्य कुसुमावली, भारतेंदु हरिश्चंद्र, हिंदी भाषा और साहित्य, गोस्वामी तुलसीदास, रूपक रहस्य, भाषा रहस्य, हिंदी गद्य के निर्माता  और आत्मकथा मेरी आत्म कहानी ।