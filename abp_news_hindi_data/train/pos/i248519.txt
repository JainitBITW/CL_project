गावँ से ऊपर 4,735 मीटर ऊँचा शिमशाल दर्रा स्थित है। यह सिन्धु नदी और मध्य एशिया की तारिम नदी के जलसम्भर क्षेत्रों के बीच स्थित है। किसी ज़माने में हुन्ज़ा से आने वाले डाकू इस दर्रे से गुज़रकर लेह-यारकन्द मार्ग पर भारत और पूर्व तुर्किस्तान के बीच चलने वाले व्यापारिक क़ाफ़िलों पर हमला किया करते थे। यहाँ एक छोटा-सा दुर्ग भी बना हुआ था जिसका प्रयोग कभी तो यह डाकू और कभी हुन्ज़ा-नरेश के सैनिक किया करते थे। आजकल यहाँ पर्यटकों के लिए एक याक-धवन प्रतियोगिता आयोजित की जाती है। इस दर्रे के पार शिमशाल ब्रल्दु नदी की वादी है जो शक्सगाम नदी की एक उपनदी है।