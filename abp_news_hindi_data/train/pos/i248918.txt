यह अवरोध दोहरी बाड़ और कन्सर्टीना तारों के 8-12 फीट ऊंचाई तक बना है और विद्युतीकृत है। इसमें गति-सेंसर, ताप-चित्र व अलार्म सायरनों का जाल है, जहां जहां विद्युत आपूर्ति उपलब्ध है। एक छोटा भाग ऐसा भि है, जिसमें दोनों बाड़ों के बीच खंदक भी खुदी हुई है। इस अवरोध का निर्माण 1990 के दशक में आरंभ हुआ था, जो 2000 में पाक घुसपैठ के चलते कुछ धीमा पड़ गया था, किन्तु नवंबर, 2003 के बाद घोषित रुद्ध विराम के उपरांत फिर आरंभ हुआ और 2004 के अंत तक पूर्ण हुआ। कश्मीर घाटी और जम्मू क्षेत्र में बाड़ 30 सितंबर 2004 को पूर्ण हुई थी। भारतीय सेना स्रोतों व आंकड़ों के अनुसार इस अवरोध से पाक घुसपैठ में 80% की कमी आयी है। यहीं से पहले पाक घुसपैठिये व आतंकवादी आकर भारतीय क्षेत्र में सैनिकों पर हमले किया करते थे।