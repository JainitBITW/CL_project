मार्स अटैक्स! 1996 की एक कॉमिक साइंस फिक्शन हॉरर फिल्म है। फिल्म के निर्देशक टिम बर्टन हैं, जो लैरी जे फ्रांको के साथ इसके सह-निर्माता भी हैं। जोनाथन जेम्स द्वारा लिखी गई फिल्म की पटकथा इसी नाम की प्रसिद्ध व्यापार कार्ड श्रृंखला पर आधारित थी। फिल्म में जैक निकोल्सन, ग्लेन क्लोज, एनेट बेनींग, पियर्स ब्रॉसनन, डैनी डेविटो, मार्टिन शॉर्ट, सारा जेसिका पार्कर, माइकल जे फॉक्स, रॉड स्टीगर, टॉम जोन्स, लुकास हास, नताली पोर्टमैन, जिम ब्राउन, लिसा मैरी स्मिथ, और सिल्विया सिडनी समेत कई कलाकारों ने मुख्य भूमिकाऐं निभाई है। यह फिल्म समग्र रूप से विज्ञान कथा बी फिल्मों की एक पैरोडी है और इसमें ब्लैक कॉमेडी और राजनीतिक व्यंग्य के तत्व शामिल हैं।