गत कई वर्षों से भारत में जिप्सम की खपत दिन पर दिन बढ़ रही है। सिंदरी खाद संयंत्र स्थापित होने के पूर्व जिप्सम के उत्पादन का अर्धांश केवल सीमेंट उद्योग में प्रयुक्त होता था। सन्‌ 1948 से त्रावंकोर में एक खाद संयंत्र ने ऐमोनियम सल्फेट का उत्पादन मध्यम स्तर पर प्रारंभ कर दिया। इसी प्रकार 31 अक्टूबर सन्‌ 1951 से सिंदरी के खाद संयंत्र में भी ऐमोनियम सल्फेट का उत्पादन प्रारंभ हुआ, जिसमें प्रति दिन 1500-2000 टन जिप्सम की आवश्यकता होती है।