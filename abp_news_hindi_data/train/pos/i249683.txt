विकिपीडिया समुदाय ने विकिपीडिया की विश्वसनीयता को सुधारने की कोशिश की है। अंग्रेजी भाषा के विकिपीडिया ने मूल्यांकन पैमाने की शुरुआत की जिससे लेख की गुणवत्ता की जांच की जाती है; अन्य संस्करणों ने भी इसे अपना लिया है। अंग्रजी में लगभग 2500 लेख "फीचर्ड आर्टिकल" के दर्जे के उच्चतम रैंक तक पहुँचने के लिए मापदंडों के समुच्चय को पास कर चुके हैं; ऐसे लेख अपने विषय में सम्पूर्ण और भली प्रकार से लिखा गया कवरेज़ उपलब्ध कराते हैं, जिन्हें कई सहकर्मी समीक्षा प्रकाशनों के द्वारा समर्थन प्राप्त है। ज़र्मन विकिपीडिया, लेखों के "स्थिर संस्करणों" के रख रखाव की एक प्रणाली का परीक्षण कर रहा है, ताकि यह एक पाठक को लेख के उन संस्करणों को देखने में मदद करे जो विशिष्ट समीक्षाओं से होकर गुजर चुके हैं। अन्य भाषाओँ के संस्करण इस "ध्वजांकित संशोधन" के प्रस्ताव को लागू करने के लिए एक सहमति तक नहीं पहुँचे हैं। एक और प्रस्ताव यह है कि व्यक्तिगत विकिपीडिया योगदानकर्ताओं के लिए "ट्रस्ट रेटिंग" बनाने के लिए सॉफ्टवेयर का उपयोग और इन रेटिंग्स का उपयोग यह निर्धारित करने में करना कि कौन से परिवर्तन तुंरत दिखायी देंगे। 