फिर हमने विभाजित हो रही भ्रूण-कोशिकाओं में ऑक्सीजन का दबाव और खमीरीकरण को नापने का यंत्र विकसित किया, जो संलग्न चित्र में स्पष्ट दिखाया गया है। इस व्यवस्था में हमने देखा कि वायवीय श्वसन 35 प्रतिशत कम करने पर कोशिकाएँ कैंसर-कोशिकाओं में रूपान्तरित हो गई। यदि शरीर में ऑक्सीजन का दबाव इतना कम हो जाये कि विभाजित हो रही कोशिकाओं की वायवीय श्वसन-क्रिया 35 प्रतिशत बाधित हो जाये तो कैंसर हो जाता है। इससे यह सिद्ध हुआ कि शरीर में वायवीय श्वसन आँशिक रूप से बाधित होने पर कैंसर-कोशिकाएँ बनने लगती हैं और खमीरीकरण द्वारा श्वसन करने लगती हैं। 