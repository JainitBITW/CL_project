किसी भी हिन्दू देवालय एवं मंदिर की पूर्णता तभी मानी जाती है जब उसके कंगूरे पर कलश स्थापित हो जाए, परंतु इस मामले में नारायणपुर का प्राचीन शिव मंदिर अलग है। क्योंकि इस मंदिर के कंगूरे में आज तक कलश स्थापित नहीं हो पाया है। इस संबंध में किवदंति के अनुसार प्रधान शिल्पी नारायण रात्रि के समय पूर्णत: निर्वस्त्र होकर मंदिर निर्माण का कार्य करते थे तथा उसके लिए उनकी पत्नी भोजन लेकर निर्माण स्थल पर आती थी। मंदिर का शिखर निर्माण अंतिम आ गया था तभी एक दिन किसी कारणवश उनकी पत्नी के स्थान पर उसकी बहन भोजन लेकर आ गई जिसे देखकर पूर्णत: नग्न अवस्था में नारायण का सिर शर्म से झूक गया और उसने मंदिर के कंगूरे से नीचे कूदकर अपना प्राणोत्सर्ग कर दिया।