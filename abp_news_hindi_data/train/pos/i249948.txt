हार्ट न तो मरीज का उपचार करता है और न ही एक समान रूप से सभी लक्षणों को हटाता है; यदि उपचार को रोक दिया जाए, तो एचआईवी-1 के उच्च स्तर, जो अक्सर हार्ट के प्रति प्रतिरोधी होते हैं, लौट आते हैं। इसके अतिरिक्त हार्ट का प्रयोग करके एचआईवी संक्रमण को हटाने के लिये पूरे जीवन-काल से अधिक समय लगेगा। इसके बावजूद, अनेक एचआईवी -संक्रमित व्यक्तियों ने अपने सामान्य स्वास्थ्य और जीवन की गुणवत्ता में उल्लेखनीय सुधार का अनुभव किया है, जिसके कारण विकसित विश्व में एचआईवी से जुड़ी रुग्णता और मृत्यु दर में बड़ी गिरावट आई है। एक अध्ययन ने सुझाव दिया कि यदि उपचार तभी से शुरु कर दिया जाए, जब सीडी4 की संख्या 350/µL हो, तो एक एचआईवी संक्रमित व्यक्ति का औसत संभावित जीवन-काल संक्रमण के समय से लेकर 32 वर्षों का होता है।