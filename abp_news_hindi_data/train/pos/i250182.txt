ईसा के 1200 साल पहले हजरत मूसा ने मिस्र के फराओ के यहाँ से यहूदियों को मुक्त कराया और इसरायल तथा जुडया नामक दो राज्यों की स्थापना आज के इजरायल के क्षेत्र में की। ईसा के 770 साल पहले बेबीलोन के असीरिया और अक्कद ने क्रमशः इन दोनों पर अधिकार कर लिया। इन्होंने यहूदियों को बहुत यातनाए दी। उनके मंदिरों को नष्ट कर डाला और इन्हें इस क्षेत्र से पूर्व की तरफ विस्थापित कर दिया। 559 ईसापूर्व में पार्स के राजा कुरोश ने अपनी सत्ता स्थापित की और उसने बेबीलोन पर अधिकार कर लिया। इस काल में यहूदियों को अपनी मातृभूमि वापस लौटने का अवसर मिला। फ़ारसियों ने यहूदियों को अपना मंदिर बनाने की भी अनुमति दी। ईसापूर्व 330 में सिकन्दर ने फारस पर अधिकार कर लिया। ईसा पूर्व 100 के आसपास यह रोमन साम्राज्य का अंग बना। रोमन लोगों के अपने देवी-देवता थे और वे यहूदियों को बाग़ी के रूप में देखते थे। ईसा मसीह ने ईसाई धर्म का आरंभ किया। पर 313 इस्वी से पहले तक रोम के शासकों ने ईसाईयों को बहुत प्रताड़ना दी। बिजेन्टाइन, फारसी और अरबों के बीच कई युद्ध हुए। मुहम्मद साहब के परनोपरान्त फ़ारस पर अरबों का अधिकार हो गया औक कालान्तर में ईरान इस्लाम में परिवर्तित हो गया। पर कुछ राजनैतिक कारणों से ईरानी शिया बने जबकि अरब सुन्नी रहे।सोलहवीं सदी में तुर्कों ने मक्का पर अधिकार कर लिया और वे इस्लाम के सर्वेसर्वा हो गए। यहूदियों को भगाया गया और वे यूरोप में बसते गए। 1900 इस्वी के आसपास यहूदी यूरोप से भाग कर आज के इसरायल में आने लगे जो अब तुर्कों का फिलीस्तीन प्रांत था। 1948 में यहूदियों ने नए स्वतंत्र इसरायल की घोषणा की। अरब देशों और इसरायल में कई युद्ध हुए।