कीमोथेरेपी कराने वाले सभी रोगियों को फ्लू होने का खतरा होता है। यदि आप शरद ऋतु में या सर्दियों के दौरान कीमोथेरेपी करा रहे हैं तो आपको फ्लू से प्रतिरक्षण की सलाह दी जाती है। उचित यह होगा कि आप अपना कीमोथेरेपी उपचार शुरू होने के 7-10 दिन पहले ही टीका लगवा लें। यदि आपकी कीमोथेरेपी शुरू हो गई है तो हो सकता है कि उतनी अच्छी तरह से आपका प्रतिरक्षण न हो सके क्योंकि तब प्रतिरक्षण के प्रति आपकी प्रतिक्रिया घटने की सम्भावना रहती है। इससे आपकेशरीर की रोगप्रतिकारक पैदा करने की क्षमता घटती है, जो आपको फ्लू से बचाने के लिए जरूरी हैं।