अनुगामी क्रियाओं की माला को, जिसमें क्रियाओं की बार बार आवृत्ति होती हो, श्रृंखलाबद्ध क्रिया कहा जाता है। इस प्रकार की श्रृंखलाबद्ध क्रियाएँ कभी कभी बहुत लंबी होती हैं। अत: ऋणात्मक उत्प्रेरक पदार्थो, अथवा अवरोधक पदार्थो के प्रति श्रृंखलाबद्ध क्रियाएँ अत्यंत सुग्राही होती हैं, क्योंकि किसी एक अणु पर हजारों अणुओं से निर्मित संपूर्ण शृंखला की कड़ी निर्भर करती है। श्रृंखलाबद्ध क्रियाओं का सरलतम उदाहरण प्रकाश के संयोग में हाइड्रोजन तथा क्लोरीन गैस की संश्लेषण क्रिया है, जिसके फलस्वरूप हाइड्रोजन क्लोराइड का उत्पादन होता है। इस क्रिया में निम्नांकित क्रियाओं की माला के द्वारा क्रिया संपन्न होती है :