अमेरिकी क्रान्ति से आशय अठ्ठारहवीं शताब्दी के उत्तरार्ध में घटित घटनाओं से है जिसमें तेरह कालोनियाँ ब्रितानी साम्राज्य से आजाद होकर संयुक्त राज्य अमेरिका के नाम से एक देश के रूप में स्थापित हुआ।। इस क्रान्ति में सन 1775 एवं 1783 के बीच तेरह कालोनियाँ मिलकर ब्रितानी साम्राज्य के साथ सशस्त्र संग्राम में शामिल हुईं। इस संग्राम को 'क्रान्तिकारी युद्ध' या 'अमेरिका का स्वतन्त्रता संग्राम' कहते हैं।इस क्रान्ति के फलस्वरूप सन 1776 में अमेरिका के स्वतन्त्रता की घोषणा की गयी एवं अन्ततः सन 1781 के अक्टूबर माह में युद्ध के मैदान में क्रान्तिकारियों की विजय हुई।