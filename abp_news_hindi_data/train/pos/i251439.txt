मोहम्मद हाजी और उसके 21 साथियों को पकड़ कर कोर्ट मार्शल के बाद गोली से उड़ा दिया गया। इस संघर्ष में 2,266 मोपला मारे गए और 1,615 घायल हुए तथा 5,688 को गिरफ्तार कर लिया गया। कुल मिलाकर 38,256 मोपला विद्रोहियों ने आत्मसमर्पण कर दिया। अंग्रेजों द्वारा बदले की कार्यवाही में कलकत्ते की कालकोठरी वाली घटना को फिर से दोहराया गया। कासलीकट से मद्रास जाने वाली एक मालगाड़ी के डब्बे में 100 मोपला बन्द कर दिए गए थे। भीषण गर्मी में मद्रास पहुंचने पर जब मालगाड़ी का डब्बा खोला गया तो 66 मोपला मर चुके थे और शेष की दशा गम्भीर थी।