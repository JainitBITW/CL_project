आकाश मिसाइल प्रणालीसतह से हवा में मार करने में सक्षम आकाश मिसाइलें मध्यम दूरी की मिसाइल हैं जिनकी मारक क्षमता 25-30किलोमीटर है। आकाश मिसाइलों का विकास 1990 में शुरू किया गया था और इनका पहला परीक्षण मार्च 1997 में किया गया था। ये मिसाइलें 2.5 मैक की सुपर सॉनिक रफ़्तार पर उड़ती हैं। ये 18 किलोमीटर तककी ऊंचाई तक भी जा सकती हैं। ये मिसाइलें 55 किग्रा0 तक के वॉरहेड्स का वहन कर सकती हैं। ये मिसाइलें रैमजेट तकनीक पर आधारित हैं इनमें दो चरणों वाले ठोस प्रणोदकों का इस्तेमाल होता है। आकाश मिसाइलें देश में ही विकसित राजेन्द्र राडार से एकीकृत होती हैं जिनके द्वारा इन्हें निर्देश दिया जाता है इसमिसाइलों का पूर्ण रूप से राडार द्वारा ही नियंत्रण कियाजाता है।