सुविधाधिकार सकारात्मक हो सकता है अथवा नकारात्मक- यह निरंतर हो सकता है अथवा सविराम। सुविधाभारित भूमि पर कुछ करने का अधिकार करते रहने का अधिकार सकारात्मक सुविधाधिकार है-इस पर कुछ करने से रोकने का अधिकार अथवा रोके रहने का अधिकार नकारात्मक सुविधाधिकार है। निरंतर सुविधाधिकार वह है जिसका उपभोग अथवा निरंतर उपभोग मनुष्य द्वारा कुछ किए बिना ही होता रहता है जैसे रोशनी पाने का अधिकार। सविराम सुविधाधिकार वह है जिसके उपयोग के लिए मनुष्य का सक्रिय सहयोग अनिवार्य है, जैसे गुजरने के लिए रास्ते का उपयोग।