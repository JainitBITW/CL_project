एंड्रयू यूल एंड कंपनी लिमिटेड एंड्रयू यूल समूह की स्वतंत्रता-पूर्व की प्रमुख कंपनियों में से एक है। इसने एक प्रबंधन एजेंसी के रूप में अपना व्यापार शुरु किया। सरकार ने जब इसमें हिस्सेदारी का अधिग्रहण किया तो 1979 में यह एक सरकारी कंपनी बन गई। यह भारी उद्योग विभाग के प्रशासनिक नियंत्रण के तहत है और इसमें सरकार की 93.14 प्रतिशत की इक्विटी हिस्सेदारी है जबकि शेष हिस्सेदारी जनता की है। कंपनी के शेयर स्टॉक एक्सचेंजों में सूचीबद्ध हैं।