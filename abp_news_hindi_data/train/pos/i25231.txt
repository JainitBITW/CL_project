काणे ने अपने विद्यार्थी जीवन के दौरान संस्कृत में नैपुण्य एवं विशेषता के लिए सात स्वर्णपदक प्राप्त किए और संस्कृत में एम.एस. की परीक्षा उत्तीर्ण की। पश्चात्‌ बंबई विश्वविद्यालय से एल.एल.एम. की उपाधि प्राप्त की। इसी विश्वविद्यालय ने आगे चलकर आपको साहित्य में सम्मानित डाक्टर की उपाधि दी। भारत सरकार की ओर से आपको 'महामहोपाध्याय' की उपाधि से विभूषित किया गया। उत्तररामचरित, कादंबरी, हर्षचरित, हिंदुओं के रीतिरिवाज तथा आधुनिक विधि, संस्कृत काव्यशास्त्र का इतिहास तथा धर्मशास्त्र का इतिहास इत्यादि आपकी अंग्रेजी में लिखित कृतियाँ हैं।