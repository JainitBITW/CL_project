वेदांगज्याेतिष में वेदाें में जैसा ही पाँच वर्षाें का एक युग माना गया है । वर्षारम्भ उत्तरायण, शिशिर ऋतु अाैर माघ अथवा तपस् महीने से माना गया है । युग के पाँच वर्षाें के नाम- संवत्सर, परिवत्सर, इदावत्सर, इद्वत्सर अाैर वत्सर हैं। अयन दाे हैं- उदगयन अाैर दक्षिणायन। ऋतु छः हैं- शिशिर, वसन्त, ग्रीष्म, वर्षा, शरद् अाैर हेमन्त। महीने बारह माने गए हैं - तपः, तपस्य, मधु, माधव, शुक्र, शुचि, नभः, नभस्य, इष, उर्ज, सहः अाैर सहस्य । महीने शुक्लादि कृष्णान्त हैं। अधिकमास शुचिमास अर्थात् अाषाढमास में तथा सहस्यमास अर्थात् पाैष में ही पडता है, अन्य मासाें में नहीं। पक्ष दाे हैं- शुक्ल अाैर कृष्ण। तिथि शुक्लपक्ष में 15 अाैर कृष्णपक्ष में 15 माने गए हैं। तिथिक्षय केवल चतुर्दशी में माना गया है। तिथिवृद्धि नहीं मानी गइ है। 15 मुहूर्ताें का दिन अाैर 15 मुहूर्ताें का रात्रि माने गए हैं। 