तस्यास्तु योजनाद्गन्धमाजिघ्रन्त नरा भुवि।।तस्या योजनगन्धेति ततो नामापरं स्मृतम्।इति सत्यवती हृष्टा लब्ध्वा वरमनुत्तमम्।।	पराशरेण संयुक्ता सद्यो गर्भं सुषाव सा।जज्ञे च यमुनाद्वीपे पाराशर्यः स वीर्यवान्।।	स मातरमनुज्ञाप्य तपस्येव मनो दधे।स्मृतोऽहं दर्शयिष्यामि कृत्येष्विति च सोऽब्रवीत्।।	एवं द्वैपायनो जज्ञे सत्यवत्यां पराशरात्।न्यस्तोद्वीपे यद्बालस्तस्माद्द्वैपायनःस्मृतः।।	पादापसारिणं धर्मं स तु विद्वान्युगे युगे।आयुः शक्तिं च मर्त्यानां युगावस्थामवेक्ष्यच।। महाभारत	1,64,124-129