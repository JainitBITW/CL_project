उन्होंने तेलुगू अभिनेता तरुण, और त्रिशा कृष्णन के साथ एनक्कु 20 उनक्कु 18 से तमिल फ़िल्मों में अपना पहला क़दम रखा। फ़िल्म बॉक्स-ऑफ़िस पर औसत रूप से हिट रही, लेकिन ए.आर. रहमान के संगीत की वजह से वह विशेषतः म्यूज़िकल हिट साबित हुई। तमिल फ़िल्मों में उनके लिए काफ़ी ग्लैमरस भूमिकाओं के प्रस्ताव आए, पर अगले एक वर्ष तक उन्होंने टॉलीवुड में अपना काम जारी रखा। जयम रवि के साथ फ़िल्म मलै के ज़रिए उन्होंने कॉलीवुड में अपनी वापसी की। फ़िल्म ने बॉक्स-ऑफिस पर अच्छा प्रदर्शन दिखाया. उन्होंने कई चोटी की अभिनेत्रियों को पछाड़ कर, रजनीकांत के साथ शंकर की शिवाजी: द बॉस में प्रतिष्ठित भूमिका हासिल की, जो दशावतारम के बाद, आज तक की सबसे महंगी भारतीय फ़िल्म है। हाल ही में वे अलगिय तमिल मगन में विजय की नायिका बन कर नज़र आईं और इस समय विक्रम के साथ कंदस्वामी का फ़िल्मांकन जारी है।