अरकू 18.3333° उत्तर और 82.8667°पूर्व की दिशा में स्थित है। इसकी औसत ऊँचाई 911मीटर है।यह विशाखपट्टणम से 114 किलोमीटर की दूरी पर स्थित है और उड़ीसा राज्य की सीमा के करीब है। अनंतगिरि और सुंकारीमेट्टा आरक्षित वनक्षेत्र अरकू घाटी के अभिन्न अंग हैं। यह घाटी गालिकोंड, रक्तकोंडा, सुंकारीमेट्टा तथा चितमोगोंडी जैसे पहाड़ों से चारो तरफ से घिरी हुई है। गालिकोंडा पर्वत की ऊँचाई 5000 फुट तक है, जो आंध्र प्रदेश राज्य में सबसे ऊँचा है। यहाँ पर औसत वर्षा 1700 मिलीमीटर है, जिसमें सर्वाधिक मात्रा जून से अक्टूबर के महीनों में प्राप्त होती है।