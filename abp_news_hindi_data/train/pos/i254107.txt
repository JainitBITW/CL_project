अपने विरोधी पर स्पर्धात्मक लाभ प्राप्त करने के लिये सूचना के सही प्रबन्धन करना सूचना संग्राम कहलाता है। सूचना के आज के युग में सूचना संग्राम में महारत होना बहुत महत्वपूर्ण हो गया है। सूचना संग्राम के अन्तर्गत रणोपयोगी सूचना का एकत्रीकरण, यह सुनिश्चित करना कि आपके पास संग्रहित सूचना सही है, दुस्प्रचार करना, गलत सूचना देना, ऐसी सूचना देना जिससे शत्रु पक्ष और उसकी जनता का मनोबल गिराया जा सके, योजनाबद्ध तरीके से विरोधी की सूचना में गलतियाँ मिश्रित करना, विरोधी को सूचना इकट्ठा करने में अवरोध खडे करना आदि आते हैं।