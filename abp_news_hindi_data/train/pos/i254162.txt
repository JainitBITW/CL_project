दंडाभियोग के मामलों में प्रमाणभार मामला चलानेवाले पर रहता है। इस नियम का कोई अपवाद नहीं है। कानून की प्रकल्पना है कि अभियुक्त निर्दोष है, जब तक उसके विरुद्ध लाया हुआ अभियोग बिल्कुल निस्संदेह प्रमाणित न कर दिया जाय। अत: ऐसे मामलों में प्रमाणभार मामला चलानेवाले पर रहता है एवं अभियोग का प्रत्येक चरण उसे ही प्रमाणित करना होता है, भले ही उसे नकारात्मक विषयावस्तु पर ही साक्ष्य क्यों न देना पड़े। अभियुक्त को अपने को निर्दोष प्रमाणित नहीं करना पड़ता।