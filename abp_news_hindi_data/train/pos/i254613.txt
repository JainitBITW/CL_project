ब्लफ़ द्वीप पर कभी बृहत अण्डमानी समुदाय के सदस्य रहा करते थे। माना जाता है कि लगभग 40,000 वर्षों तक इनका किसी भी अन्य मानवीय समुदाय से समीपी सम्पर्क नहीं था जिस कारणवश इनके शरीरों में साधारण रोगों से लड़ने की क्षमता कभी उत्पन्न नहीं हुई। आधुनिक काल में, समय के साथ-साथ, उनकी संख्या तेज़ी से गिरती हुई विलुप्ति की कागार पर आ पहुँची और 1961 में केवल 19 जीवित थे। इस समुदाय को बचाने के लिये स्ट्रेट द्वीप पर उनके निवास का प्रबंध किया गया, जो इस द्वीप से अधिक बड़ा है और 1969 में बृहत अण्डमानियों को वहाँ ले जाया गया। सन् 1987 में ब्लफ़ द्वीप को एक प्राकृतिक संरक्षित क्षेत्र घोषित कर दिया गया।