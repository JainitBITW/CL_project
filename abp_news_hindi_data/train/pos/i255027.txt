नम्मा मेट्रो जिसे बेंगलूरु मेट्रो भी कहते हैं, भारत के कर्नाटक राज्य की राजधानी बेंगलूरु के लिये एक त्वरित यातायात सेवा है। इसके निर्माण हेतु निर्धारित संस्था बेंगलुरु मेट्रो रेल कार्पोरेशन है। इसका उद्घाटन 20 अक्टूबर 2011 को हुआ था। प्रथम लाइन बयप्पनहल्ली से महात्मा गाँधी मार्ग के बीच बनी है। यह वर्तमान में दिल्ली मेट्रो और हैदराबाद मेट्रो के बाद भारत में तीसरा सबसे लंबा परिचालन मेट्रो नेटवर्क है। इस मेट्रो से भविष्य में मैजेस्टिक, सैम्पीज रोड, हडसन सर्किल एवं एम.जी.रोड जैसे क्षेत्रों की यातायात मात्रा में कटौती होने की संभावना है।