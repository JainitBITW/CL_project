रोहन खन्ना एक पढ़ा-लिखा बेरोजगार लड़का है, जो अपने दादा और अपनी माँ के साथ रहता है। वो हर दिन नौकरी की तलाश करता रहता है, पर उसे कोई भी नौकरी नहीं मिलती है। एक दिन रोहन का दोस्त, रंजीत अमेरिका से वापस आता है, जो रोहन को अमेरिका में आ कर नौकरी करने का सुझाव देता है। रोहन उसके भरोसे अमेरिका जाने की तैयारी करने लगता है। रोहन की माँ, उसे रोकती है और कहती है कि उसके पिता, बलराज भी अमीर बनने का सपना देख कर चले गए थे और रास्ते में उनकी मौत हो गई। लेकिन अंत में वो मान जाती है।