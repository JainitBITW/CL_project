यही कारण है कि अरुण कमल एक विशिष्ट विचारधारा से सम्बद्ध होने के बावजूद गुटबंदी को साहित्य के लिए सर्वथा अनुपयुक्त मानते हैं तथा एक ओर जहाँ डॉ0 नामवर सिंह के प्रति अत्यधिक सहानुभूति व्यक्त करते हुए उन्हें 'हिन्दी के हित का अभिमान' मानते हैं वहीं दूसरी ओर डॉ0 रामविलास शर्मा को भी भारतीय मनीषा की अमरता स्वीकार करते हैं। शर्मा जी के सकारात्मक लेखन के अतिरिक्त उनके विवादित लेखन के संदर्भ में भी अरुण कमल की स्पष्ट मान्यता है कि "रामविलास जी के लेखन तथा विचारों-मान्यताओं ने जितने भी प्रत्याक्रमण या 'विवाद' आमंत्रित किये वे सब के सब अनिवार्य तथा महत्त्वपूर्ण हैं।"