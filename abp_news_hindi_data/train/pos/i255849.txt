कवि ने युग की चेतना को दोनों कथाओं के माध्यम से व्यक्त किया है और तत्कालीन परिस्थितियों पर प्रकाश डाला है। महाभारत की रचना का समय 1435 ई. और रामायण कथा की रचना 1443 ई. सिद्ध हो जाती है। भाषा की दृष्टि से विष्णुदास का काव्य अत्यन्त महत्वपूर्ण है। बुन्देली कवियों ने जन भाषा में काव्य रचनाएं प्रस्तुत की। कथा काव्य शैली में दोहा, सोरठा, चौपाई और छन्दों का प्रयोग अधिक है। यही बाद में भक्ति काव्य की भूमि का कार्य करते हैं।