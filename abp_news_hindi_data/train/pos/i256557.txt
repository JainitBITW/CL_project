विलियम ठेकर नॉटिंग हिल स्थित क़िताबों की एक स्वतंत्र दुकान के मालिक हैं, जिसे यात्रा पर आधारित पुस्तकों में विशेषज्ञता हासिल है। मज़ाकिया और आकर्षक शख्सियत वाले ह्यूग अपने तलाक से उबरने की कोशिश में हैं तथा वर्त्तमान में वेल्श के एक विलक्षण प्रतिभा संपन्न कलाकार स्पाइक के साथ एक ही छत के नीचे रह रहे हैं। एक दिन ठेकर की मुलाक़ात विश्व प्रसिद्ध हॉलीवुड अदाकारा अन्ना स्कॉट से उनकी लन्दन यात्रा के दौरान उस वक़्त हुई, जब वे उनकी दुकान में एक किताब खरीदने के लिए घुसीं. उसके बाद शीघ्र ही यह जोड़ी ग़लती से रास्ते में एक-दूसरे से टकरा गई, जिससे विलियम के हाथों उनका संतरे का जूस उन दोनों पर छलक गया। उन्होंने अन्ना को सड़क के उस पार ही स्थित अपने घर जाकर कपड़े बदलने की पेशकश की. उन्होंने इसे स्वीकार किया तथा वे दोनों घर की ओर चले. कपड़े बदलने के बाद अन्ना ने एक चुम्बन देकर विलियम को हैरान कर दिया तथा उन दोनों के बीच आपसी आकर्षण के बीज बो दिए.