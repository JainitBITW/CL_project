सूज़न अपने अपार्टमेन्ट में वापिस जाने के लिए एक टैक्सी कैब लेती है। वह एक लिफ्ट में प्रवेश करती है और यह कई मंजिल ऊपर चली जाती है। सूज़न इस पर ध्यान नहीं देती, हालांकि तोशियो प्रत्येक दरवाज़े के बाहर खड़ा होता है और हर मंजिल के गुजरने के साथ उत्तरोत्तर करीब होता जाता है। सूज़न सुरक्षित अन्दर पहुँच जाती है, तभी उसका फोन बजता है। यह मैथ्यू है जो दावा करता है कि वह उसके मकान का नंबर भूल गया है और अन्दर आना चाहता है। वह उसे अपना पता बताती है और फोन के साथ बज़र को सक्रिय कर देती है। उसके फोन रखने के तुरंत बाद दरवाज़े की घंटी बजती है। यह सोच कर कि संभवतः अभी मैथ्यू नहीं आया होगा, वह दरवाज़े के छेद से देखती है। मैथ्यू को देख कर उसे झटका लगता है, सूज़न सोचती है कि वह उसके साथ खेल खेल रहा है। वह गुस्से में दरवाजा पटक कर खोलती है, लेकिन वहां कोई नहीं है। मौत की आहट सूज़न के हाथ में पकड़े हुए फोन के माध्यम से तेज़ होती जाती है। वह फोन को गिरा देती है और तोड़ती है, फिर भी आवाज़ सुनी जा सकती है। सूज़न डर कर बिस्तर में चादर के नीचे छुप जाती है और अपने फोन से खरगोश के पाँव वाली लटकन निकालती है और डर के मारे उसे फेंक देती है। चादर के नीचे से एक पिंड निकलता है और सूज़न की ओर बढ़ता है। वह चादर उठाती है और कायाको का चेहरा देखती है। उसे अचानक अन्दर खींच लिया जाता है और दोनों पूरी तरह से गायब हो जाते हैं।