पैराफिन हाइड्रोकार्बन उन यौगिकों को कहते हैं जिनमें रासायनिक सक्रियता बहुत ही अल्प होती है। इनका नाम के कारण 'पैराफिन' पड़ा है। हाइड्रोकार्बन में केवल कार्बन और हाइड्रोजन होते हैं। पैराफिन हाइड्रोकार्बन पेट्रोलियम, प्राकृतिक गैस और अन्य खनिज तेलों में पाए जाते हैं। सबसे सरल संरचना का पैराफिन मेथेन है, जो कोयले की खान के कोयला-गैस, दलदल से निकली गैस तथा मलजल के अवमलों से निकले अवपंक में पाया जाता है। कुछ पौधों के मोम सदृश अवयवों में भी पैराफिन हाइड्रोकार्बन पाया जाता है। हाइड्रोकार्बन में पैराफिन ऐसे हाइड्रोकार्बन हैं, जिनमें हाइड्रोजन की अधिकतम मात्रा रहती है। इन्हें 'संयुक्त हाइड्रोकार्बन' भी कहते हैं। वैज्ञानिकों ने इनका क्रमबद्ध नाम 'अलकेन' दिया है।