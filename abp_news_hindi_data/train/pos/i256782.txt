जावा संसार के घने आबाद क्षेत्रों में से एक है और यहाँ का जनबाहुल्य राष्ट्रीय समस्या हो गया है। इंडोनेशिया के कुल क्षेत्रफल का 7% क्षेत्र होते हुए भी कुल जनसंख्या के लगभग 65% लोग यहाँ बसते हैं। समस्त जनसंख्या में जावा जातिवाले 75% ; सुंडानी 15% ; और मदुराई रक्तवाले 10 % हैं। यद्यपि अधिकांश निवासी मुस्लिम हैं, तथापि उनके पुराने हिंदू और बौद्ध संस्कार और संस्कृति उनके रीतिरिवाज, नामकरण भाषा एवं साहित्य पर छाए हुए हैं।