विलायक द्वारा भी मोम निकाला जा सकता है। इसके लिये वायुमंडल के दबाव और सामान्य का अल्प ऊँचे ताप पर द्रव प्रोपेन उपयुक्त होता है। ऐस्फाल्ट पदार्थ द्रव प्रोपेन में नहीं घुलते, केवल मोम और तेल घुल जाते हैं। ठंढा करने से मोम पृथक्‌ हो जाता है। मोम के निकल जाने पर विलयन के आसवन से विलायक निकल जाता है और तेल रह जाता है। द्रव प्रोपेन के स्थान पर ऐसीटोन-बेंजोल मिश्रण और क्लोरोएथिलीन भी विलायक के रूप में प्रयुकत हो सकते हैं।