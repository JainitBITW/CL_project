18 वीं शताब्दी के दौरान स्पेन के उपनिवेशों में "स्पेनी डॉलर" नाम की मुद्रा प्रचलन थी और उस दौरान ये मुद्रा अमेरिका में भी वित्त और वाणिज्य की रीढ़ थी। "स्पेनी डॉलर" के कारण ही बाद में अमेरिका की राष्ट्रीय मुद्रा का नाम डॉलर पड़ा। सन 1775 की अमेरिकी क्रान्ति के दौरान तो "स्पेनी मुद्रा" के सिक्को का महत्त्व और बढ़ गया और क्रांतिकारियों की मांग थी की प्रत्येक उपनिवेश की अपनी अधिकृत मुद्रा हो जिसे कॉनटिनेंटल कांग्रेस का भी समर्थन प्राप्त हो। डॉलर शब्द यद्यपि अमेरिकी क्रान्ति के 200 वर्ष पूर्व से अंग्रेजी भाषा में कठबोली के रूप में प्रचलन में था जिसका शेक्सपियर के कई नाटकों में उल्लेख था। तेरह उपनिवेशों में "स्पेनी डॉलर" संचलन में था, जो बाद में संयुक्त राज्य अमेरिका बना। वर्जिनिया में भी "स्पेनी डॉलर" को कानूनी निविदा के रूप में मान्यता प्राप्त थी।