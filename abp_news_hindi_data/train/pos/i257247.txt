उलान बतोर में पुरापाषाण काल के मानव बसाहट के प्रमाण हैं। इसकी स्थापना 1639 में एक मठ के रूप में वर्तमान के उलान बतोर से लगभग 250 कि॰मी॰ दूर अभी के ऊवूखांगाई प्रान्त में की गयी। चलित मठ शहर के रूप में, आपूर्ति और अन्य जरूरतों की मांग के अनुसार, इसे कई बार सेलेन्गा नदी, ओरख़ोन नदी और तूल नदी के किनारे कई स्थानों पर ले जाया गया। जैसे-जैसे शहर बढ़ता गया इसका स्थान का परिवर्तन कम हो गया। 1778 में नगर इसके वर्तमान स्थान पर बस गया। अपने वर्तमान स्थल में अवस्थित होने से पूर्व उलान बतोर ने पिछले 350 सालों में बीस से भी ज्यादा बार अपना स्थान बदला। उलान बतोर 1990 में हुए आंदोलन का केन्द्र था, जिसके कारण मंगोलिया में लोकतंत्र और बाजार अर्थव्यवस्था की स्थापना हुई।