चिकित्सकों के अनुसार आरएसआई के उपचार में विलंब नहीं करनी चाहिए। इसके उपचार मुख्यतः 3 भागों में होते हैं। प्रथम तो इर्गोनॉमिक्स में हाथों और मुद्रा बदलकर शरीर का इलाज किया जाता है। दूसरे भाग में एडॉप्टिव टेक्नोलॉजी आती है, जिसमें कंप्यूटर के कीबोर्ड, माउस को बदल दिया जाता है। इनके स्थान पर विशेष प्रकार के कीबोर्ड और माउस प्रयोग में लाये जाते हैं। इस प्रकार के विशेष कंप्यूटर हार्डवेयर निर्माताओं में डाटाहैंड, ऑर्बिटच, मैल्ट्रॉन और काइनेसिस प्रमुख हैं।