वर्ष 1707 तक स्कॉटलैंड और इंग्लैंड करीब 100 सालों से एक ही शासक को साझा कर रहे थे। यह सिलसिला 1603 में स्कॉटलैंड के जेम्स षष्टम् द्वारा अपनी चचेरी बहन इंग्लैंड की एलिजाबेथ प्रथम की मृत्यु के बाद अंग्रेजी सिंहासन को उत्तराधिकृत करने तथा दोनों राजमुकुटों के विलय द्वारा शुरू हुआ था। हालाँकि, इसे राजमुकुटों का विलय कहा गया था, परंतु वास्तविक तौर पर, दोनों देशों के शासक एक ही थे, परंतु दोनों की सरकार और प्रशासनिक व्यवस्थापिका बिलकुल विभक्त और भिन्न था। इन दोनों राष्ट्रों का एक ही देश में विलय करवाने का प्रयास इससे पहले भी कई बार किया जा चूका था, परंतु 18वीं सदी से पहले तक इस सुझाव को दोनों पक्षों की राजनीतिक व्यवस्थापिक का समर्थन प्राप्त नहीं था। परंतु 18वीं सदी में हुए विभिन्न अंदरुनी राजनैतिक परिवर्तनों के कारण विलय की यूजन को बाल मिला, और स्कॉटलैंड और इंग्लैंड की संसद में विलय के अधिनियमों को पारित किया गया। इन्हें दोनों सांसदों के प्रतिनिधियों द्वारा 22 जुलाई 1706 को हस्ताक्षर किए गए विलय की संधि को लागू करने के लिए पारित किए गए थे।