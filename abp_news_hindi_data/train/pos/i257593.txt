इसके अलावा, ऐसे स्‍वतंत्र शिक्षक और छोटे संगठन भी हैं जिन्‍होंने रेकी के प्रसार की जैसी आवश्‍यकता महसूस की, वैसा ही उसका प्रसार किया और इस तरह से तकाता की प्रणाली जारी है, ये शिक्षक आज भी उन बंदिशों से आज़ाद हैं जिनसे रेकी से संबंधित बड़े संगठन बंधे रहते हैं। कुछ वर्षों तक रेकी के कुछ स्‍कूलों में इसके उत्तराधिकारी होने को लेकर विवाद रहा, यह विवाद इसीलिए था कि उनमें से हर स्‍कूल यह कहता था कि वे ही रेकी के असली वंशज हैं और बाकियों के दावे मनगढ़ंत हैं, हालांकि अधिकतर जगहों पर यह माना जाता है कि रेकी की विश्वव्‍यापी क्रिया किसी एक स्‍कूल की बपौती नहीं हो सकती।