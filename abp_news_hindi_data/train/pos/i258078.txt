हजारों वर्ष पहले, स्टैपनवुल्फ और उसके अधिअसुरों ने अधिसंदूकों के तीन टुकड़ों की संयुक्त ऊर्जा के माध्यम से पृथ्वी पर कब्ज़ा करने का प्रयास किया। उस समय उसे मानव जाति, ग्रीन लैंटर्ण, अमेज़न वासी, अटलांटिस वासी और ओलंपियन देवताओं की एक एकीकृत सेना ने पराजित कर दिया। स्टैपनवुल्फ और उसकी सेना को खदेड़ने के बाद, उन्होंने अधिसंदूक के तीन अलग-अलग टुकड़े किए, और उन्हें क्रमषः मनुष्यों, अमेज़न वासियों और अटलांटिस वासियों को सौंप दिया। वर्तमान में, मानव जाति सुपरमैन की मृत्य पर शोकग्रस्त है, जिसकी मृत्यु ने अधिसंदूकों को पुनः सक्रिय कर दिया है। स्टैपनवुल्फ भी अपने मालिक, डार्कसीड का भरोसा प्राप्त करने के प्रयास में पृथ्वी पर लौटता है। स्टैपनवुल्फ का लक्ष्य इन तीनों अधिसंदूकों को मिलाकर ऐसी ऊर्जा उत्पन्न करना है, जो पृथ्वी की पारिस्थितिकता को नष्ट करउसे स्टैपनवुल्फ के ग्रह जैसी वीरान बना देगी।