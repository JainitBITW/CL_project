देवरिया शहर गोरखपुर से 52 किलोमीटर पूर्व में स्थित है। देवरिया शहर बहुत कम समय में तेजी से विकास किया है। देवरिया रेल द्वारा सीधे गोरखपुर और वाराणसी से जुड़ा हुआ है। देवरिया सदर से प्रतिदिन दिल्ली, मुम्बई जाने के लिए कई रेलगाड़ियाँ है तथा देश के कुछ अन्य प्रांतों में जाने के लिए भी। देवरिया पूरी तरह से सड़क मार्ग से भी भारत के अन्य भागों से जुड़ा हुआ है। देवरिया बस स्टेशन से 10-15 मिनट पर गोरखपुर के लिए बसें जाती हैं तथा इसके अलावा बहुत सारी निजी सवारियाँ भी मिल जाएँगी। देवरिया से दिल्ली, बनारस, कानपुर, लखनऊ, अयोध्या आदि के लिए भी प्रतिदिन कई बसें चलती हैं। 