सोनिया सोटोमायोर का जन्म न्यूयॉर्क शहर के पास ब्रोंक्स नगर में 25 जून 1954 को हुआ था, जबकि उनके माता पिता प्यूर्टो रिको में पैदा हुए थे।न्यूयॉर्क के सबसे बदनाम और खस्ताहाल इलाके ब्राँक्स में पली सोनिया ने नौ साल की उम्र में ही अपने पिता को खो दिया। उनकी मां मारसोनिया नर्स थीं और अपने दोनों बच्चों को पालने के लिए उन्हें हफ़्ते में छह दिन सुबह से शाम तक काम करना पड़ता था। संघर्ष करना और जीवन में आगे बढ़ने की इच्छा ने सोतोमायोर को बेहद अनुशासित और महत्वाकांक्षी बनाया। स्टाईपंड के साथ उन्होने देश के सर्वश्रेष्ठ विश्वविद्यालयों में पढ़ाई की, मेहनत और लगन के बलबूते समय से पहले कानून की डिग्री पाई। उन्होने 1976 में प्रिंसटन विश्वविद्यालय से उत्तम मार्क के साथ स्नातक की उपाधि प्राप्त की और 1979 में येल लॉ स्कूल से कानून की डिग्री ली। उस समय वे येल लॉ जर्नल में संपादक के पद पर कार्यरत थीं। 