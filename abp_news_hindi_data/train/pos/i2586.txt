जब अली ख़लीफ़ा बने तो बहुत उपद्रव और विरोह हुए। सबे बड़ी चुनौती दमिश्क के राज्यपाल मुआवियाह से आई जो उस्मान के रिश्तेदार थे और जिनकी बहन से पैग़म्बर मुहम्मद ने विवाह किया था। मुआवियाह का कहना था की अली उनके सम्बन्धी उस्मान के क़ातिलों को पकड़ नहीं रहे हैं। उन्होंने फ़ुरात नदी के किनारे अली की फ़ौजों के साथ 'सिफ़ीन का युद्ध' छेड़ा जिसमें किसी की जीत-हार न हुई। ख़ून-ख़राबा रोकने के लिए अली मुआवियाह से बातचीत करने को राज़ी हो गए।