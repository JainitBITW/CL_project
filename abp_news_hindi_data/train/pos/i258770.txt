हालांकि एनोरेक्सिया नर्वोज़ा से संबंधित अनेक विशेष बर्तावसंबंधी व शारीरिक चिन्ह हैं, हर व्यक्ति में सारे चिन्ह नहीं प्रकट होते हैं। त्वचासंबंधी चिन्हों जैसे शरीर और चेहरे पर भ्रूणरोमों नामक बालों का उग आने के अलावा दांतों का खोखला होना या गिर जाना, पेट का विस्फारित होना और जोड़ों का फूल जाना जैसे लक्षण इसके कारण होते हैं। चिन्ह और लक्षणों के प्रकार और तीव्रता हर व्यक्ति में भिन्न हो सकती है तथा ये मौजूद रहने पर भी आसानी से नजर नहीं आते हैं। स्वयं पर थोपी हुई आहारहीनता से उत्पन्न एनोरेक्सिया नर्वोज़ा और उससे संबंधित कुपोषण के कारण शरीर के हर प्रमुख अवयव-तंत्र में तीव्र समस्याएं उत्पन्न हो जाती हैं। 