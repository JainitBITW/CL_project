नेल्‍लापट्टु पक्षी अभ्‍यारण्‍य पुलिकट पक्षी अभ्‍यारण्‍य से 20 किलोमीटर दूर नेल्‍लापट्टु गांव में स्थित है। 404 वर्ग किलोमीटर में फैला यह अभ्‍यारण्‍य दक्षिण पूर्व एशिया में पेलिकन पक्षी का सबसे बड़ा प्राकृतिक निवास स्‍थान है। पूर्वी तट पर स्थित नेल्‍लपट्टु अभ्‍यारण्‍य में प्रवासी पक्षी भी बड़ी संख्‍या में आते हैं। यहां सिर्फ पक्षी ही नहीं पाए जाते बल्कि अनेक प्रकार के जन्‍तु जैसे भेडि़ए, सांप, छिपकली आदि भी मिलते हैं। 