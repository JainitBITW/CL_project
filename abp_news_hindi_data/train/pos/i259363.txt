बहुमुखी प्रतिभा की धनी ब्रह्मकुमारी प्रियंका बहन का जन्म वर्ष 1983 में हरियाणा के रेवाड़ी शहर में हुआ। आप वर्ष 1998 में अन्तराष्ट्रीय संस्थान प्रजापति ब्रह्मकुमारी ईश्वरीय विश्वविद्यालय के सम्पर्क में आयीं। अध्यात्म के प्रति अत्यधिक लगाव ने आपको इस आध्यात्मिक संस्थान से जुडने में मदद की। आप अपने विद्यार्थी जीवन से ही मानव कल्याण के कार्य में सतत रूप से सक्रिय रही है। स्नातक की उपाधि प्राप्त करने के उपरांत आपने अपना सर्वस्व जीवन विश्व कल्याण हेतू समर्पित कर दिया।