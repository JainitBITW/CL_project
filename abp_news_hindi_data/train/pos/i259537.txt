कास्टेल्ला दे अगुआड़ा, जिसे बांद्रा किले के नाम से भी जाना जाता है, मुम्बई में बांद्रा क्षेत्र में स्थित एक दुर्ग है। कास्टेल्ला, पुर्तगाली शब्द कैस्टेलो का अपभ्रंश रूप है। इसका सही नाम कैस्टेलो दे अगुआड़ा होना चाहिये, किन्तु इसके निर्माताओं द्वारा इसे फोर्टे दे बंदोरा कहा गया था। यहाँ बांद्रा द्वीप की भूमि के अंत पर स्थित है।1640 में पुर्तगालियों ने इसे पहरे की मीनार के उद्देश्य से बनाया था, क्योंकि यहां से माहिम की खाड़ी, अरबी समुद्र और माहिम के दक्षिण द्वीप पर अच्छी नजर रखी जा सकती है। 1661 में इसका सामरिक महत्व और बढ़ गया जब पुर्तगालियों ने ब्रिटिश सम्राट जॉर्ज द्वितीय को दहेज स्वरूप तत्कालीन बॉम्बे के सात द्वीप सौंप दिए थे।