इसके निर्माण की योजना आगरा नहर के साथ ही साथ स. 1931 से चल रही थीं, किन्तु अनेक कारणों से वह स्थगित होती रही। इसके निर्माण का प्रारम्भ स. 1959 के अन्त में हुआ और तीन वर्ष के पश्चात 1963 के प्रारम्भ में यह बन कर तैयार हुई थी। इसे गाजिआबाद के देहरा नामक स्थान पर गंगा की मुख्य नहर से निकाला गया है और हाथरस जिला सादाबाद तहसील में यमुना की सहायक नदी करबन से मिलाया गया है। इसके द्वारा अलीगढ, हाथरस और मथुरा जिलों की भूमि को सिंचित किया जाता है।