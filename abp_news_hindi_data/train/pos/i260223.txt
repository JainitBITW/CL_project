प्रारंभ में जिंदगी गुल्ज़ार है और औन-ज़ारा नामक लोकप्रिय पाकिस्तानी धारावाहिक का प्रसारण हुआ। जिंदगी गुल्ज़ार है में काशफ़ और ज़ारुन नामक किरदार की कहानी बताई जा रही है जो बहुत अलग अलग परिवार से ताल्लुक़ रखते हैं। दूसरा धारावाहिक औन-ज़ारा का स्रोत पाकिस्तानी लेखक इफ़्तिख़ार की रचना है तथा यह रोमांटिक कॉमेडी शो है। औन के किरदार में पाकिस्तानी अभिनेता औस्मुन बट नज़र आएँगे और ज़ारा के किरदार में विडियो जॉकी अभिनेत्री माया अली नज़र आएँगी।इन धारावाहिकों पर इमरान अपनी राय देते हुए कहते हैं, "पाक़िस्तान को लेकर बहुत गलतफ़हमी है, जैसे हमारे यहां सारी लड़कियां बुर्के में नहीं रहती, हम किसी को मिलते हैं तो सलाम वालेकुम के साथ हैलो भी कहते हैं। यहां भी फ़ैशन इंडस्ट्री है और खाने के रेस्तरां हैं। काफ़ी कुछ है जो लोग नया जानेंगे।"