1900 के दशक के आरम्भ में, दो स्वीडिश अर्थशास्त्रियों, एली हेक्शेर और बेर्तिल ओलिन ने कारक अनुपात सिद्धांत नाम के एक अंतर्राष्ट्रीय व्यापार सिद्धांत का सृजन किया। इस सिद्धांत को हेक्शेर-ओलिन सिद्धांत भी कहा जाता है। हेक्शेर-ओलिन सिद्धांत इस बात पर जोर देता है कि देशों को ऐसे माल का उत्पादन और निर्यात करना चाहिए जिसे ऐसे संसाधनों की आवश्यकता हो, जो प्रचुर हों और ऐसे माल का आयात करना चाहिए जिसे अल्प-आपूर्ति वाले संसाधनों की आवश्यकता हो। यह सिद्धांत, तुलनात्मक लाभ और पूर्ण लाभ के सिद्धांतों से भिन्न है क्योंकि ये सिद्धांत एक विशेष वस्तु के लिए उत्पादन प्रक्रिया की उत्पादकता पर केंद्रित हैं। इसके विपरीत, हेक्शेर-ओलिन सिद्धांत कहता है कि एक देश को उत्पादन और निर्यात में उन कारकों का उपयोग करते हुए विशेषज्ञ होना चाहिए जो सबसे प्रचुर मात्रा में हों और इसलिए सस्ते हों. उन माल का उत्पादन ना करें, जैसा कि पहले के सिद्धांतों ने कहा, जो वे सबसे अधिक कुशलता से उत्पादित करते हैं।