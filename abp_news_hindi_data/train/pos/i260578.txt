प्रेषक केंद्रों से संग्राही के एंटेना तक आनेवाली संकेतवाहिनी तरंगें अत्यंत उच्च आवृत्ति की होती हैं। इसलिए संग्राही में प्रविष्ट होने के पश्चात्‌ इन्हें श्रव्यावृत्तियों में परिणत करना आवश्यक होता है। इन श्रव्यावृत्तियों को पृथक्‌ कर ध्वनिविस्तारक में प्रविष्ट करने के पश्चात्‌ ही संकेत को सुन सकना संभव होता है रेडियो तरंगों को ध्वनि तरंगों में परिणत करने के हेतु प्रयुक्त तंत्र-व्यवस्था को संसूचक युक्ति कहते हैं