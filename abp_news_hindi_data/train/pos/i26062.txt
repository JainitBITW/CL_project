ब्रिजटाउन, बारबाडोस में पैदा हुए सोबर्स ने 16 साल की उम्र में प्रथम श्रेणी क्रिकेट में शुरुआत की और उसके अगले वर्ष वेस्टइंडीज के लिये पहला मैच खेला। उन्होंने शुरुआत गेंदबाज के रूप में की थी। बाद में उन्हें बल्लेबाजी क्रम में ऊपर उतारा जाने लगा। शुरुआती असफलताओं के बाद 1958 पाकिस्तान के खिलाफ उन्होंने अपने पहले शतक के रूप में 365 नाबाद बनाए जो कि किसी पारी में सर्वोच्च व्यक्तिगत स्कोर 36 साल तक रहा। सोबर्स को 1965 में वेस्ट इंडीज का कप्तान बनाया गया, यह भूमिका वह 1972 तक निभाते रहे।