जुवारी और माण्डावी नदियाँ आपस में मिलकर एक मुहाना बनाती हैं। ये नदिया गोवा के कृषि क्षेत्र का प्रमुख कारक हैं। इन दोनों नदियों को जोड़ने वाली कम्बर्जुआ नहर के कारण राज्य के आन्तरिक स्थानों में स्थित लौह अयस्क की खादानों तक जलपोतों का नौचालन सम्भव हो सका है। इन दोनों नदियों का जल काबो अगुआडा स्थान पर अरब सागर में गिरता है, जहाँ इन नदियों के मिलन से मोर्मुगाओ बन्दरगाह आकार लेता है। बन्दरगाह नगर वास्को द गामा जुवारी नदी कें नदीमुख पर स्थित है।