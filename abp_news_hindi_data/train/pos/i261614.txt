इंजीनियरी में ऐसे इस्पात तथा मिश्रधातुओं के अनेक उपयोग हैं, जो यांत्रिक तनाव सह सके या सहारा दे सकें, परंतु आसपास में चुंबकीय क्षेत्र की वृद्धि न करें। इनकी चुंबक-प्रवृत्ति को लगभग शून्य तथा चुबंकशीलता को लगभग इकाई तक पहुँचना चाहिए। इस कार्य में प्रयुक्त होनेवाले पदार्थ निम्नलिखित हैं: आस्टेनाइटमय मिश्रधातु ढलवाँ लोहा तथा इस्पात, तापसमकारा मिश्रधातु जिनमें प्रधानत: निकल और लोहा रहता है तथा साथ में कभी कभी मैंगनीज़ या क्रोमियम होता है, तथा निश्चुंबकीय इस्पात ।