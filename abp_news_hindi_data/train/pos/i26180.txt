वियतनाम की राजधानी हनोई को वास्तविक रूप से मेजबान चुना गया था जिसने बोली के दौरान सुराबया तथा दुबई को पछाड़ा था। इस नगर को आधिकारिक रूप से 8 नवम्बर 2012 को मेजबान चुना गया था जब इसे सुराबया के 14 मत की तुलना में 29 मत मिले थे। दुबई अंतिम समय पर बोली से भविष्य की बोलियों पर ध्यान देनें की बात कहकर हट गया था। हालाँकि संयुक्त अरब अमीरात की राष्ट्रीय ओलम्पिक समिति के उपाध्यक्ष ने बोली वापस लेने के दावों को झूठा करार दिया और कहा कि दुबई ने 2018 एशियाई खेलों की मेजबानी के लिये बोली ही नहीं लगाई थी केवल विचार किया था।