नौकुचियाताल भीमताल से 4 किलोमीटर दक्षिण-पूरब समुद्र की सतह से 1292 मीटर की ऊँचाई पर स्थित है। नैनीताल से इस ताल की दूरी 26.2 कि॰मी॰ है। यह 983 मीटर लम्बी, 693 मीटर चौड़ी और 40 मीटर गहरी है।इस नौ कोने वाले ताल की अपनी विशिष्ट महत्ता है। इसके टेढ़े-मेढ़े नौ कोने हैं। इस अंचल के लोगों का विश्वास है कि यदि कोई व्यक्ति एक ही दृष्टि से इस ताल के नौ कोनों को देख ले तो उसे मोक्ष प्राप्ति हो जाती है। परन्तु वास्तविकता यह है कि सात से अधिक कोने एक बार में नहीं देखे जा सकते।