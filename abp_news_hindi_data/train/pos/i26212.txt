इन खेलों का समापन समारोह 2 सितम्बर 2018 दिन रविवार को पश्चिमी इण्डोनेशियाई समय के अनुसार 7:00 बजे आयोजित हुआ। यह समारोह भारी वर्षा के बीच गेलोरा बुंग कर्णों स्टेडियम में सम्पन्न हुआ। इस समारोह में स्थानीय कलकारों के अतिरिक्त भारत के सिद्धार्थ स्लाथिया, दक्षिण कोरिया के इकोन और सुपर जूनियर ने गीत गाये। हांगझोऊ के महापौर शु लियि को 2022 एशियाई खेलों के आयोजक होने के नाते खेल ध्वज दिया गया।