दक्षिण क़ज़ाख़स्तान प्रांत में देश के किसी भी अन्य प्रांत से अधिक घनी आबादी है। इसकी वजह यहाँ का अनुकूल मौसम, बेहतर सिंचाई का बंदोबस्त और ताशकेंत, समरक़न्द और बुख़ारा जैसे प्राचीन मध्य एशियाई शहरों की नज़दीकी है। इस प्रांत की आबादी भी तेज़ी से बढ़ रही है, क्योंकि स्थानीय कज़ाख़ और उज़बेक परिवारों में 5 से 8 बच्चे होना आम बात है और ऊपर से उत्तरी उज़बेकिस्तान से भी बहुत से लोग यहाँ आकर व्यवसाय ढूंढते हैं।