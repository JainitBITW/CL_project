सी-डॉट की डिजिटल स्विचिंग प्रणालियां, इंटेलीजेंट नेटवर्क प्रणालियां और ग्रामीण दूरसंचार उत्पाद विशाल भारतीय दूर संचार नेटवर्क पर छाए हुए हैं। सी-डॉट को यह लाभ उसके उत्पादों की लागत प्रभाविकता और मजबूती, व्यापक प्रौद्योगिकी अंतरण तथा फील्ड समर्थन क्रियाविधी के कारण मिला है जिसमें प्रौद्योगिकी प्रप्तकर्ताओं, नेटवर्क प्रचालकों और सेवा प्रदाताओं के साथ दीर्घावधिक संबंधों पर जोर दिया जाता है।