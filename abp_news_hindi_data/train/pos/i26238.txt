भारतीय बाजार में 50% फिक्सड लाइनें सी-डॉट द्वारा विकसित स्विचों पर आधारित हैं। सी-डॉट ने क्रमशः स्टैंड-अलोन तथा मल्टिमोडयूल, दोनों किस्मों में 200 से 1,00,000 उपभोक्ताओं तक की विभिन्न क्षमताओं के अत्याधुनिक ग्रामीण तथा शहरी डिजिटल स्विच विकसित किए हैं। ये सभी स्विच आधुनिक सुविधाओं से युक्त हैं एवं इनका निर्माण इस प्रकार से किया गया है कि ये सेवा की जरूरतों एवं नई तकनीकों के मुताबिक कार्य कर सकें।