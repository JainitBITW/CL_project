यह खनिज अधिकतर चूने की शिलाओं में धारियों में मिलता है। धात्विक निक्षेपों के साथ भी यह खनिज पाया जाता है। इंग्लैंड में वैस्टमोरलैंड काउंटी की सीसे की खदान से बेराइट का एक सौ पाउंड भार का एक क्रिस्टल उपलब्ध हुआ था। भारत के आंध्र प्रदेश बेराइट का सबसे बड़ा उत्पादक है। लगभग 90 प्रतिशत बेराइट यहाँ के कर्नूल और कुडप्पा जिलों से प्राप्त होता है। बेराइट के अन्य महत्वपूर्ण निक्षेप राजस्थान में अलवर के निकट हैं।