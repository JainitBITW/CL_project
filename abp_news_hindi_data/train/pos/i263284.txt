राजा ऍडवर्ड की कुर्सी जिसे संत ऍडवर्ड की कुर्सी और राज्याभिषेक कुर्सी भी कहा जाता है, एक लकड़ी का बना सिंहासन है जिसपर ब्रिटेन के सम्राटों का राज्याभिषेक होता है। इसका निर्माण 1296 ई॰ में राजा ऍडवर्ड प्रथम ने करवाया था। उन्होने इसमें एक विशेष ख़ाना बनवाया जिसमें स्कून का पत्थर रखा जाता है। यह पत्थर स्कॉटलैण्ड के राजाओं के राज्याभिषेक के लिए इस्तेमाल होता है और इसे ऍडवर्ड प्रथम स्कॉट लोगों से छीन कर लाये थे। यह कुर्सी लन्दन के प्रसिद्ध वॅस्टमिन्स्टर ऐबी नामक गिरजे में रखी जाती है। सन् 1308 के बाद सारे ब्रिटिश सम्राटों का राज्याभिषेक इसी कुर्सी पर हुआ है, सिवाय मेरी प्रथम और मेरी द्वितीय के।