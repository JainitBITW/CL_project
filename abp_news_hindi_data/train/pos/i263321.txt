ज्येष्ठा के नज़दीक उसका एक साथी तारा है और यह दो मिलकर एक द्वितारा मंडल में गुरुत्वाकर्षण से बंधे हुए हैं। यह साथी तारा एक नीला गर्म B2.5 श्रेणी का तारा है। इसकी चमक मुख्य ज्येष्ठा तारे की सिर्फ़ 1/370 गुना है और मामूली दूरबीन से इसे देखना मुश्किल है क्योंकि मुख्य तारे की रोशनी में यह छिप जाता है। जब यह दिखता भी है तो थोड़ा हरे रंग का प्रतीत हो सकता है, हालाँकि वैज्ञानिक मानते हैं के यह पास के मुख्य तारे की भयंकर रोशनी का नतीजा है।