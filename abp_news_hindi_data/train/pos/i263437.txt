कभी कभार वे लोग जो "खुले" हैं, यह भी कहते हैं कि उन्हें 'गर्व' है। "खुला" यानी कि वे अपनी लैंगिक प्रार्थमिकता को नहीं छिपा रहे हैं। "गर्व" अर्थात वे इससे लज्जित नहीं हैं। "गर्व होना" या "गर्व करना", का एल॰जी॰बी॰टी समुदाय में विशेष अर्थ है। इसका अर्थ है कि वे प्रसन्न हैं और अपनी समलैंगिकता का उत्सव मना रहे हैं। इसका अर्थ "गर्व होना" होना नहीं है, जैसे उन्होनें कोई ऐसा काम किया हो, लेकिन इसका अर्थ लज्जित होने के विपरित है। बहुत से नगरों में "गौरव परेड" होती हैं। पहले ये विरोध प्रदर्शन हुआ करते थे, लेकिन आज, इन्हें आमतौर पर उत्सव मनाने के लिए आयोजित किया जाता है और ये अधिकांशतः जून के महीने में 1969 के न्यूयॉर्क शहर में भड़के 'स्टोनवॉल दंगों' की स्मृति में आयोजित होती हैं। ये दंगे पुलिस द्वारा लोगों के समलैंगिक होने पर उन्हें प्रताड़ित करने के परिणामस्वरूप हुए थे। 'स्टोनवॉल' या 'स्टोनवॉल दंगे' कभी-कभी एल॰जी॰बी॰टी अधिकार आंदोलन का प्रारंभ भी माने जाते हैं।