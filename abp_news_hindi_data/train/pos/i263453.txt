पूर्वी चालुक्य सोलंकी या 'वेंगी के चालुक्य' दक्षिणी भारत का एक राजवंश था जो कि राजपूत क्षत्रिय थे । जिनकी राजधानी वर्तमान आंध्र प्रदेश में वेंगी थी। पूर्वी चालुक्यों ने 7वीं शताब्दी से आरम्भ करके 1130 ई तक लगभग 500 वर्षों तक शासन किया। इसके बाद वेंगी राज्य चोल साम्राज्य में विलीन हो गया और 1189 ई तक चोल साम्राज्य के संरक्षन में इस पर चालुक्य राजाओं ने शासन किया। इसके बाद वेंगी राज्य पर होयसला और यादव राजाओं के अधीन हो गया।