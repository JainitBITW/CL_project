शरीर के अंगों में होनेवाली विकृतियाँ अव्यक्त होते हुए भी प्रतिक्रिया, सूजन, जीर्णोद्धार, वृद्धि में बाधा, अपजनन, अर्बुद इत्यादि कुछ इनी-गिनी सामान्य प्रकार की होती है। शरीर के भीतर इन विकृतियों का स्वरूप जब आसानी से इंद्रिय ग्राह्य होता है, तब उसको स्थूल विकृति कहते हैं तथा सूक्ष्म स्वरूप की विकृति होने पर इन विकृतियों को देखने के लिए जब सूक्ष्मदर्शी यंत्र की आवश्यकता होती है तब उसको सूक्ष्म विकृति कहते हैं।