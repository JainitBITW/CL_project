लंबे समय तक, बंद पड़ी ब्लास्ट भट्टियों को आम तौर पर ध्वस्त कर दिया जाता था और उनकी जगह एक नई तथा बेहतर भट्टी का निर्माण किया जाता था, या भट्टी क्षेत्र के आगे के इस्तेमाल के लिए इसके सम्पूर्ण क्षेत्र को ध्वस्त कर दिया जाता था। हाल के दशकों में, कई देशों को अपने औद्योगिक इतिहास के रूप में ब्लास्ट भट्टियों के मूल्य का एहसास हुआ है। ध्वस्त करने के बजाय परित्यक्त इस्त्पात कारखानों को संग्रहालयों में बदल दिया गया है या उन्हें बहु-उद्देश्यीय पार्कों के रूप में एकीकृत कर दिया गया है। जर्मनी में सबसे ज्यादा संख्या में ऐतिहासिक ब्लास्ट भट्टियों को संरक्षित किया गया है और इसके अलावा स्पेन, फ़्रांस, चेक गणराज्य, जापान, लक्जमबर्ग, पोलैंड, मैक्सिको, रूस और संयुक्त राज्य अमेरिका में भी ऐसी साइटें मौजूद हैं।