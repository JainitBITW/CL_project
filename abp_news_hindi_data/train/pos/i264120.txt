पेम्बा पर स्थित बस्ती का ढांचा भी कुल मिलाकर इसी तरह का है। सबसे बड़ा नगर चेक चेक है जिसकी आबादी 19,283 है; अन्य छोटे-छोटे नगर वेटे और मकोनी हैं। माफिया की कुल आबादी 40,801 थी।मोटे तौर पर बराबर संख्या में बंटे पेम्बा और उन्गुजा में रहने वाले लोगों और शहरों और गाँवों में रहने वाले लोगों के जीवनयापन के स्तर में काफी अंतर है। केवल 250 अमेरिकी डॉलर औसत वार्षिक आय से इस बात पर पर्दा पड़ जाता है कि लगभग आधी आबादी गरीबी रेखा से नीचे जीवनयापन करती है। अपेक्षाकृत उच्च स्तरीय प्राथमिक स्वास्थ्य सेवा और शिक्षा के बावजूद अभी भी 1,000 जीवित जन्म लेने वाले शिशुओं में से 83 शिशुओं की मौत हो जाती है और ऐसा अनुमान है कि इस द्वीप समूह के हर तीन में से एक व्यक्ति पर कुपोषण का असर पड़ता है; जन्म के समय जीवन प्रत्याशा 48 है। कुल मिलाकर तंजानिया की तुलना में ज़ांज़ीबार में एचआईवी/एड्स की घटना काफी कम होने के बावजूद यह एक उत्तरोत्तर बढ़ती समस्या है।