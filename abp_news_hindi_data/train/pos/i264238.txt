पहले इसे बनाने का ठेका ऍचसीऍल इन्फोसिस्टम्स को दिये जाने की सूचना थी तथा इसका उत्पादन जनवरी 2011 से आरम्भ होना था। परन्तु यह टैण्डर रद्द हो गया। मन्त्रालय में एक वरिष्ठ अधिकारी ने इकोनॉमिक्स टाइम्स को बताया कि यह निर्माता 60 करोड़ की बैंक गारण्टी देने में असफल रहा जो कि सरकार के सामान्य फाइनेंशियल नियम 2005 के तहत आवश्यक है। यदि निर्माता परियोजना पूरी करने में असफल रहता है तो बैंक गारण्टी सरकार की क्षतिपूर्ति करती है। परिणास्वरुप मानव संसाधन विकास मन्त्रालय ने पुराना ऑर्डर रद्द कर दिया है तथा फिर विज्ञापन दिया है।