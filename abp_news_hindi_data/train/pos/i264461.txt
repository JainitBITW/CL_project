एलिसांट प्रान्त स्पेन का पाँचवा सबसे बड़ा प्रान्त है जिसकी कुल जनसंख्या 17,50,000 है और यह वैलेंसियाई समुदाय में दूसरा सबसे बड़ा प्रान्त है। यह भूमध्यसागर तट से लगते स्पेन के दक्षिण-पश्चिम में स्थित है। इसकी राजधानी एलिसाण्ट है, जो एक बन्दरगाह नगर/कस्बा है। यह एक वाणिज्यिक नगर है और यहाँ सन्त बारब्रा कैसल जैसे स्मारक हैं। अन्य प्रमुख नगर है एल्ची, जिसकी जनसंख्या 2,15,000 है। यहाँ खजूर के बहुत से वृक्ष हैं और यहाँ का प्रमुख उद्योग है जूता-उद्योग; टोर्‍रीविएजा, जनसंख्या एक लाख, यह एक पर्यटक केन्द्र है और यहाँ विश्व प्रसिद्ध हबानेरास प्रतियोगिता आयोजित होती है; ओरिहुएला, जनसंख्या 75,000, प्रमुख कृषि केन्द्र; बेनिडोर्म, जनसंख्या 67,000, भूमध्यसागरीय क्षेत्र का मैनहट्टन; एल्कोय, जनसंख्या 60,000, वस्त्रोद्योग केन्द्र और एल्डा, जनसंख्या 55,000, जूता उद्योग।