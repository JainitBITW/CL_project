1980 के दशक में कंप्यूटर के लिए तैयार किए गए एडवेंचर गेम्स सब से अधिक लोकप्रिय थे। लेकिन 1990 के दशक के मध्य में इस की लोकप्रियता में ज़बरदस्त गिरावट आई और इस की जगह अमेरिकी बाज़ार में एक्शन गेम्स ने अपनी जगह बना ली, खास तौर पर फर्स्ट परसन शूटर्स जैसे डूम और हाफ-लाइफ बहुत लोकप्रिय हुए जो धीरे-धीरे अपनी पकड़ मज़बूत बनाते गए, इस का मुख्य कारण यह था कि इन गेम्स की कहानियां अच्छी तरह लिखी गई थी और इस का ढांचा सोलो गेम्स की तरह था। एडवेंचर गेम्स की लोकप्रियता में आई गिरावट के कारण बहुत से प्रकाशकों और गेम्स तैयार करने वालों के लिए दूसरे गेम्स का निर्माण करने के मुकाबले एडवेंचर गेम्स तैयार करना घाटे का सौदा साबित होने लगा। एडवेंचर कहानियों का भी कुछ यही हाल हुआ, लेकिन इसके साधारण होने की वजह से गैर व्यापारिक तौर पर संवादात्मक कहानियों को बढ़ावा मिला।