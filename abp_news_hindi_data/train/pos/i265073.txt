1998 में माजिद मजीदी ने बतौर निर्देशक चिल्ड्रेन ऑफ हेवेन का निर्देशन किया जिसे सर्वश्रेष्ठ विदेशी भाषा फिल्म की श्रेणी में ऑस्कर सम्मान के लिए नामित किया गया। हालांकि इतालवी निर्देशक रॉबर्टो बेजिनी की फिल्म लाइफ इज ब्यूटीफुल के सामने इस फिल्म को सफलता नहीं मिली लेकिन इस फिल्म के कलात्मक निर्माण को चहुंओर सराहना मिली। इस मामले में मजीदी पहले ईरानी फिल्मकार हैं जिन्हें अंतरराष्ट्रीय स्तर पर इस तरह की पहचान मिली।