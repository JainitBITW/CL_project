1998 में, राष्ट्रीय कैंसर संस्थान ने एक व्यापक अध्ययन का बीड़ा उठाया, जिसमें संस्थानों के SEER डेटाबेस में मौजूद कैंसर की जानकारी का उपयोग किया गया। अध्ययन के प्रकाशित निष्कर्षों से पता चला कि SV40 सम्मिलित टीका लेने वाले लोगों में कैंसर की घटनाओं में कोई वृद्धि नहीं हुई थी। स्वीडन में किये गए एक अन्य व्यापक अध्ययन में 700,000 व्यक्तियों, जिन्होंने 1957 तक भी संभवतः संदूषित पोलियो वैक्सीन ग्रहण की थी, में कैंसर दरों की पड़ताल की;इस अध्ययन से फिर पता चला की SV40 सम्मिलित पोलियो टीके वाले व्यक्तियों में उसे न लेने वाले व्यक्तियों की तुलना में कैंसर की आवृति में कोई वृद्धि नहीं हुई थी। SV40 मनुष्यों में कैंसर का कारण बनता है या नहीं, ये सवाल आज भी विवादास्पद है और इसे सुलझाने के लिए मानव उतकों में SV40 का पता लगाने की बेहतर परख की आवश्यकता है।