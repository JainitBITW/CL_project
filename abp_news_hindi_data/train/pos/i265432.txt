चेन्नई में तमिल लोग बहुसंख्यक हैं। यहां की मुख्य भाषा तमिल ही है। व्यापार, शिक्षा और अन्य अधिकारी वर्ग के व्यवसायों एवं नौकरियों में अंग्रेज़ी मुख्यता से बोली जाती है। इनके अलावा कम किंतु गणनीय संख्या तेलुगु तथा मलयाली लोगों की भी है। चेन्नई में तमिल नाडु के अन्य भागों व भारत के सभी भागों से आये लोगों की भी अच्छी संख्या है। 2001 के आंकड़ों के अनुसार शहर के 9,37,000 प्रवासियों में से; 74.5% राज्य के अन्य भागों से आये थे, 23.8% देश के अन्य भागों से तथा 1.7% विदेशियों की जनसंख्या थी।कुल जनसंख्या में 82.27% हिन्दू, 8.37% मुस्लिम, 7.63% ईसाई और 1.05% जैन हैं।