चेन्नई दक्षिण रेलवे का मुख्यालय है। शहर में दो मुख्य रेलवे टार्मिनल हैं। चेन्नई सेंट्रल रेलवे स्टेशन, जहां से सभी बड़े शहरों जैसे मुंबई, कोलकाता, बंगलुरु, दिल्ली, हैदराबाद, कोच्चि, कोयंबतूर, तिरुवनंतपुरम, इत्यादि के लिए रेल-सुविधा उपलब्ध हैं। चेन्नई एगमोर रेलवे स्टेशन से प्रायः तमिलनाडु के शहरों की रेल सेवाएं ही उपलब्ध हैं। कुछ निकटवर्ती राज्य के शहरों की भी रेलगाड़ियां यहां से चलती हैं।