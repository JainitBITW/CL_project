 चेन्नई शहर विविध खेलो के लिये प्रसिद्ध है। शहर ने भारत को कई प्रतिभाशाली खिलाड़ी दिये हैं। एस वेन्कट राघवन और कृष्णम्माचारी श्रीकांत ने क्रिकेट में भारत का प्रतिनिधित्व किया है। इंगलैंड के प्रसिद्ध क्रिकेट खिलाड़ी नासिर हुसैन का जन्म भी चेन्नई में हुआ था। एम आर एफ़ पेस फ़ाउंडेशन एक प्रसिद्ध तेज गेंदबाजी सिखाने की संस्था है जो सन 1987 से चेन्नई में संचालित हो रही है। इंडियन प्रीमियर लीग में चेन्नई के स्थानीय टीम का नाम चेन्नई सुपर किंग्स है जिसके कप्तान महेन्द्र धोनी है। चेपुक में स्थित एम ए चिदंबरम स्टेडियम भारत के सबसे पुराने क्रिकेट के मैदानो में से एक है।