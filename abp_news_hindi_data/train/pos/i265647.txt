रावल बैरसी के समय तक का समय जैन धर्म का काल रहा। रावल बैरसी के राज्याश्रय में यहाँ कई जैन मंदिरों का निर्माण हुआ व विभिन्न तीर्थकर की प्रतिमाएँ स्थापित की गई। जैन आचार्य जिन राजसूरि की प्ररेणा से चिंतामणि पार्श्वनाथ की मूर्ति लोद्रवा से लाकर दुर्ग पर स्थापित की गई। 1436 ई. में कातिपय श्रावकों द्वारा सुपार्श्वनाथ की स्थापना की गई। 1437 में शाह हेमराज और पूरा द्वारा संभवनाथ का मंदिर बनवाया गया।