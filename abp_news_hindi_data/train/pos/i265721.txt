1870 के दशक में रेलवे लाइन और वोर्प्ले रोड के बीच की जमीन पर पहाड़ी की तलहटी में ऑल-इंग्लैंड क्रोकेट क्लब ने अपनी वार्षिक प्रतियोगिताओं का आयोजन करना शुरू कर दिया था। लेकिन लॉन टेनिस के नए खेल का विस्तार होने से क्रोकेट की लोकप्रियता घटने लगी थी और शुरुआत में अपने सिर्फ एक लॉन को टेनिस के लिए अलग रखने के बाद क्लब ने जुलाई 1877 में अपने पहले लॉन टेनिस चैम्पियनशिप का आयोजन करने का फैसला किया। 1922 तक टेनिस की लोकप्रियता इस हद तक बढ़ गयी थी कि क्लब का छोटा सा मैदान अब दर्शकों की बढ़ती संख्या को संभालने में सक्षम नहीं रहा था और नवनामित ऑल इंगलैंड लॉन टेनिस तथा क्रोकेट क्लब को विंबलडन पार्क के निकट नए मैदानों में स्थानांतरित कर दिया गया।