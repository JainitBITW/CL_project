विभिन्न गतियों को प्राप्त करने के लिए पारेषण गियर को हटाना पड़ता है। इन सारी क्रियाओं के लिए इंजन और पारेषण गियर तथा पट्टक घिरनी के बीच ग्राभ का प्रयोग किया जाता है। इन ग्राभों में संकुचन ग्राभ, शंकु ग्राभ और विस्तारण ग्राभ प्रमुख हैं। आजकल प्राय: सभी ट्रैक्टरो के ग्राभ चकती प्रकार के होते हैं। आधुनिक ग्राभ अभिकल्प में बहुचकती प्रकार के ग्राभ के बदले द्विचकती और एकपट्ट ग्राभ का व्यवहार अधिक होता है। आधुनिकतम अभिकल्प में शक्ति पारेषण के लिये तरल पदार्थ की गतिज ऊर्जा या दाब ऊर्जा का उपयोग किया जाता है। इसमें तरल युग्मन और बलघूर्ण परिवर्तक आदि प्रमुख हैं।