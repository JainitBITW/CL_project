सायरस ने 2008 में बोल्ट नाम की फिल्म में अभिनय किया और उसके साउण्डट्रैक के लिए "आई थॉट आई लोस्ट यू" गाना रिकार्ड किया। इसके लिए उसे गोल्डन ग्लोब के नामांकन से सम्मानित किया गया। उसने हैना मॉण्टेना फिल्म में अभिनय किया जिसका शीर्षक हैना मॉण्टेना: द मूवी था जो 10 अप्रैल 2009 को रिलीज़ हुई थी। इसके अतिरिक्त मूवी साउंडट्रेक के लिए उसने "द कलाइम्ब" नामक मुख्य एकाकी गाना गाया. 2008 में सायरस का नाम टाइम पत्रिका की संसार के 100 सर्वाधिक प्रभावशाली लोगों की सूची में शामिल हो गया। फोर्ब्स पत्रिका ने 2008 में $25 मिलियन से ऊपर आय करनेवालों की तालिका "द सेलिब्रिटी 100" में 35वें स्थान पर उसकी गणना की.