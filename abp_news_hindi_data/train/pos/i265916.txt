एक बार सूर्य तेज को सहन करने में असमर्थ होकर संज्ञा अपनी दो संतति यम और यमुना तथा अपनी छाया छोड़कर चुपके से भाग गई और घोड़ी बनकर तप करने लगी। इस छाया से भी सूर्य को दो संतति हुई। शनि और ताप्ती। जब छाया ने संज्ञा की संतति का अनादर आरंभ किया, तब यह बात खुल गई कि संज्ञा तो भाग गई है। इसके उपरान्त सूर्य घोड़ा बनकर संज्ञा के पास, जो अश्विनी के रूप में थी, इस संयोग से दोनों अश्विनीकुमारों की उत्पत्ति हुई जो देवताओं के वैद्य हैं।