मान लिया, एक भारी चक्र एक क्षैतिज धुरी क-ख पर नर्तन कर रहा है। धुरी के दोनों सिरों पर दो बल F और F इस प्रकार कार्य कर रहे हैं कि उनसे एक बलयुग्म का निर्माण होता है। इससे उत्पन्न होने वाला बलघूर्ण G = F.l, जहाँ l अक्ष क-ख की लंबाई है। इसके परिणामस्वरूप यह संपूर्ण प्रणाली एक अन्य लांबिक अक्ष के चारों ओर पुरस्सृत होने लगेगी। यदि चक्र के परिभ्रमण का वेग w तथा पुरस्सरण की दर w¢ हो तो G = I . w . w¢, जहाँ I उस चक्र का नर्तन अक्ष के चारों ओर जड़त्वाघूर्ण, है। अत: यदि चक्र का कोणीय संवेग I w काफी अधिक होगा तो w ¢ का मान बहुत कम होगा। 