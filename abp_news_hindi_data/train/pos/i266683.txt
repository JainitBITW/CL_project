फ्री या कापीलेफटेड सौफ्टवेयर में निम्न बातें मुख्य हैं - इसमें सोर्स कोड हमेशा प्रकाशित किया जाता है इस तरह के सौफ्टवेयर के लिये कोई पैसा या रौयल्टी नहीं देनी पड़ती है पर यदि उसके सम्बन्ध में यदि आप कोई सर्विस दे रहें है तो सर्विस देने का पैसा ले सकते हैं। इस तरह के सौफ्टवेयर को कोई भी संशोधित कर सकता है इस तरह के सौफ्टवेयर को संशोधन करने के बाद प्रकाशित करने या बाटंने की कोई आवश्यकता नहीं है। आप उसे बिना प्रकाशित या बाटें अपने संगठन में प्रयोग कर सकते हैं। पर यदि इस तरह के सौफ्टवेयर को बिना संशोधन किये या संशोधित करने के बाद बांटा जाता है तो उसमें वही शर्तें रहेंगीं जो कि पहले थीं यानी कि सोर्सकोड प्रकाशित करना पडेगा; अन्य लोगों को संशोधन करने की स्वतंत्रता देनी होगी; तथा सौफ्टवेयर के लिये कोई पैसा या रौयल्टी नहीं ली जा सकती है।