प्राचीन मिस्रवासी एमार और जौ तथा कई अन्य अनाजों की खेती करते थे, जिनमें से सभी का उपयोग दो मुख्य भोजन, रोटी और बियर बनाने के लिए किया जाता था। सन के पौधों को, जिन्हें फूलने से पहले ही उखाड़ लिया जाता था, उनके तनों के तंतुओं के लिए उगाया जाता था। इन तंतुओं को इनकी लंबाई में विभाजित किया जाता था और धागे में निर्मित किया जाता था जिसका प्रयोग सन की चादरें बुनने और कपड़े बनाने में किया जाता था। नील नदी के किनारे उगाए जाने वाले पेपिरस का इस्तेमाल कागज बनाने के लिए किया जाता था। सब्जियों और फलों को उद्यान भूखंडों में उपजाया जाता था, जो बस्तियों के नज़दीक और ऊंची ज़मीन पर होता था और इसकी सिंचाई हाथों से होती थी। सब्जियों में लीक, लहसुन, खरबूजे, स्क्वैश, दाल, सलाद पत्ता और अन्य फसलें शामिल थी, इसके अलावा अंगूर की खेती होती थी जिससे शराब बनाई जाती थी।