यह इलाक़ा प्राचीनकाल में किरगिज़ लोगों की मातृभूमि थी लेकिन 13वीं सदी में मंगोल साम्राज्य द्वारा हराए जाने के बाद अधिकतर किरगिज़ लोग मध्य एशिया में आधुनिक किरगिज़स्तान के क्षेत्र में जा बसे। जो किरगिज़ नहीं गए वहीँ आधुनिक ख़कासी लोगों के पूर्वज थे। 17वीं सदी में रूसी साम्राज्य इस क्षेत्र में फैल गया और सोवियत संघ बनाने के बाद यह इलाक़ा उसमें शामिल हो गया। यहाँ बहुत से रूसी लोग आ बसे और अब केवल 12% आबादी ख़कास नस्ल की है।