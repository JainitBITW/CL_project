18वीं शती में दो साहित्यिक आंदोलन दिखते हैं। पहला अस्वाभाविक सजावट के विरुद्ध जिसके फलस्वरूप अर्कादिया लूसीताना की स्थापना हुई, जिसका खास उद्देश्य था अस्वाभाविकता को संयमित करना तथा स्पेनी के प्रभाव के प्रतिकूल संघर्ष। दूसरा आंदोलन उस शती की विशेष प्रवृत्ति का सूचक है जिसका उद्देश्य इतिहास-लेखन-प्रणाली को नया रूप प्रदान करना तथा दार्शनिक, गंभीर और आलोचनात्मक कृतियों के सृजन को उत्साहित करना था।