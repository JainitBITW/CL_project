चूंकि आइसोसाइनेट हाइड्राक्सिल समूहों के प्रति अत्यंत प्रतिक्रियाशील होते हैं, इसलिये उन्हें स्टार्च से क्रासलिंक होने वाले कई प्रतिक्रियात्मक रेजिन बनाने के काम में लाया जा सकता है। आइसोसाइनेट रेजिनों में स्टार्च को मिलाने से बनाने का खर्च काफी कम हो गया और घोलक प्रतिरोधकता और मजबूती के गुणों में सुधार हुआ। स्टार्च को, आइसोसाइनेट प्रतिक्रिया के पहले प्रतिक्रिया की डिग्री को सुधारने के लिये, अध्रुवी समूहों जैसे वसा एस्टरों द्वारा संशोधित किया जा सकता है। इलास्टोमर प्राप्त करने के लिये डाईआइसोसाइनेट-संशोधित पॉलियेस्टरों में स्टार्च को पूरक और क्रासलिंकिंग एजेंट के तौर पर शामिल करने की एक विधि का विकास किया गया।