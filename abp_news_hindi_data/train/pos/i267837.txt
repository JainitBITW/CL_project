शिकोकू क्षेत्र में चार प्रांत आते हैं: एहिमे, कागावा, कोची और तोकुशिमा। 18,800 वर्ग किमी के क्षेत्रफल के साथ शिकोकू विश्व का 50वा सब से बड़ा द्वीप है। इसपर एक पर्वत शृंखला है जो पूर्व और पश्चिम चलती है और द्वीप को दो हिस्सों में बांटती है - एक छोटा सा उत्तरी भाग जो सेतो भीतरी सागर के छोर पर है और एक बड़ा दक्षिणी भाग जो प्रशांत महासागर से लगता है। शिकोकू के ज़्यादातर निवासी उत्तरी भाग में रहते हैं और द्वीप के सारे मुख्य शहर भी इसी उत्तरी भाग में हैं।