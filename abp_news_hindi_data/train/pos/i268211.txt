वेस्ट इंडीज़ के बल्लेबाज विव रिचर्ड्स, स्वयं को अपशब्द कहने की हिम्मत करने वाले गेंदबाजों को सबक सिखाने के लिए मशहूर थे। रिचर्ड्स का इतना डर था कि कई कप्तानों ने तो अपने खिलाड़ियों को अपशब्द कहने पर ही पाबंदी लगा दी थी। हालांकि एक बार ग्लेमोर्गन के खिलाफ एक काउंटी मैच में ग्रेग थॉमस ने रिचर्ड्स को तब अपशब्द कहने की कोशिश की जब वे लगातार कई गेंदों को मारने में नाकामयाब रहे थे। थॉमस ने रिचर्ड्स से कहा था- "अगर आप हैरान हैं, सोच रहे हों तो आपको बता दूं कि ये लाल रंग की गोल गेंद है और ये करीब पांच आउंस वजनी है।" रिचर्ड्स ने थॉमस की अगली गेंद पर ऐसा प्रहार किया कि क्रिकेट मैदान के बाहर पास की एक नदी में चली गई। फिर गेंदबाज की ओर घूमते हुए उन्होंने कहा- "ग्रेग, चूंकि आप जानते हैं कि ये किस तरह दिखती है, इसलिए अब जाइए और उसे ढूंढ़ कर ले आइए।"