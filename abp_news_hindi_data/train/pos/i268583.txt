हिंदी के आचार्यों में महकाकवि केशवदास की कविप्रिया से ये प्रभावित अवश्य हैं किंतु इनपर कुवलयानंद का प्रभाव ही अधिक दिखाई पड़ता है। कुवलयानंद में कुल 123 अलंकार गृहीत हुए हैं। 'कविकुल कंठाभरण' में 115 अलंकारों का वर्णन हुआ है। कुवलयानंद की ही भाँति इसमें भी शब्दलंकारों का उल्लेख नहीं हुआ है। अलंकारों का अंतर स्पष्ट करने के लिए इन्होंने विशेष सावधानी बरती है। इस ग्रंथ के आरंभ में दूलह ने इसकी विशेषता और इसकी रचना का उद्देश्य स्पष्ट किया है।