किसी नदी घाटी की योजना के सफलीभूत होने के लिए आवश्यक यह होता है कि संपूर्ण विकासकार्य प्रशासन की दृष्टि से एक ही सूत्र में बँधे हों। इसी कारण संसद द्वारा विधान या बिल के रूप में एक स्वसंचालित प्रशासन नियुक्त किया जाता है। वह अपने अधिनियमों के अनुकूल कार्यसंपादन में लग जाता है, अपनी वित्त नीति अपने-आप निर्धारित करता है और प्रादेशिक शासनों से परामर्श करते हुए योजना की पूर्ति करने में लग जाता है।