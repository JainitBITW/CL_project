शेयर के भाव के बार चार्ट में किसी शेयर के हर दिन के उच्चतम और न्यूनतम भावों को एक सीधी रेखा से जोड़ने पर जो रेखा मिलती है, रुझान रेखा या ट्रेंड लाइन कहलाती है। गिरते हुए शेयर की ट्रेंड लाइन उस शेयर के उच्चतम भाव से लाइन खींचते हैं, जबकि चढ़ते हुए शेयर की ट्रेंड लाइन खींचने के लिए न्यूनतम भाव से लाइन खींची जाती है। बेहतर परिणाम हेतु किसी एक दिन के उच्चतम या न्यूनतम भाव की जगह कई दिनों के उच्चतम या न्यूनतम भावों के घनत्व वाले क्षेत्रों से रेखा खींची जाती है। व्यापार रेखा निवेशकों के लिए अत्यंत सहायक होती है, जिसे अंग्रेजी में ट्रेंड इज द बेस्ट फ्रेंड भी कहते हैं। ट्रेंड टूटने का अर्थ होता है कि शेयर की चाल की दिशा बदलने वाली है। यानी अगर शेयर भाव गिर रहा हो और एकाएक शेयर की कीमतें ऊपर से खींची गई रुझान रेखा को काटकर ऊपर की ओर आने लगें, तो समझना चाहिए कि बढ़त शुरू होने वाली है। इसके उलट अगर चढ़ते हुए शेयर या इंडेक्स के निचले भाव से खींची गई रुझान रेखा कीमतों के ऊपर जाने लगे, तो तेजी के सौदे काट लेने चाहिए।