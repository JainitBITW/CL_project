रानी का रोबिंग कक्ष पैलेस के समारोह वाले हॉल के दक्षिणी सिरे पर है और यह इस इमारत के दक्षिणी मुख्य द्वार के केंद्र के बड़े हिस्से को घेरता है। इसके ठीक सामने विक्टोरिया गार्डन है। जैसा कि इसके नाम से ही पता चलता है, यह उस स्थान पर पड़ता है जहां पर शासक आधिकारिक पोशाक पहने और शाही मुकुट को सर पर धारण किये हुए पार्लियामेंट की स्टेट ओपनिंग की घोषणा करते हैं। इस सुंदरता से सजाये गये कक्ष के आर्कषण का मुख्य केंद्र बिंदु राजा का सिंघासन होता है। राजा यहां पर तीन सीढ़ियां के ऊपर स्थित अपने सिंघासन पर स्कॉट लैंड, इंगलैंड, आयरलैंड के सैनिकों की सुरक्षा में इन राष्ट्रों के फूलों के प्रतीक से सजे मंडप पर बैठता है। इस सिंघासन के पीछे बैंगनी रंग का मखमली चखौटा होता है, इस चखौटे पर रॉयल स्कूल ऑफ एंब्रोडरी द्वारा सुंदर कढ़ाई का काम किया गया है। इस जगह सितारों और वी आर मोनोग्राम की कढ़ाई की गई है। एडवर्ड बैरी ने कुर्सी, तकिया और उसके पीछे के हिस्से पर भी कढ़ाई की हुई है। और कक्ष के चारों तरफ अलंकृत पत्थर लगाकर आग की जगह बनाई गई है। इस जगह पर सेंट जोर्ज और सेंट माइकल के चमकती हुई मूर्ति बनाई गई है।