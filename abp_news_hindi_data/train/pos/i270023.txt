वहीं यूरोप में, शेमिट और डाॅ. एर्निम ज़ोला उस टेस्सेरैक्ट की ऊर्जा पर नियंत्रण करना सीख लेते है, ज़ोला के ईजाद पर इसकी खत्म न होने वाले ईंधन की ताकत के बुनियाद पर वह दुनिया पर हुकूमत करने का इरादा पालने लगता है। शेमिट तब एर्स्किन के ठिकाने को ढुंढ़ता है और उसे मारने के लिए अपना क़ातिल भेजता है। इधर अमेरिका में, एर्स्किन अपना परीक्षण राॅजर्स को "सुपर-सोल्जर" में तब्दील करने की शुरुआत करते हैं, जिसमें उसके शरीर में एक स्पेशल सीरम के इंजेक्शन और "वीटा-किरणों" की डोज दी जाती है। जल्द ही इस परीक्षण से राॅजर्स लंबे कद-काठी और बलिष्ठ शरीर के साथ उभर आता है, और वहीं मौजूद एक शख्स डाॅ. एर्स्किन की जान ले लेता है, जोकि शेमिट का ही भेजा हुआ हत्यारा, हेंज़ क्रुगर रहता है। राॅजर्स उसका पीछा कर, क्रुगर को धर दबोचता है, लेकिन हत्यारा पुछताछ से मुकर जाने के लिए पहले से ही तैयार अपने पास सायनाइड कैप्सुल निगलकर जान दे देता है।