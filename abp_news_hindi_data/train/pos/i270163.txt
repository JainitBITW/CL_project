म्योर सेन्ट्रल कालेज के अध्यापक महामहोध्याय डॉ॰ गंगानाथ झा, प्रो॰ हमीदुद्दीन साहेब, रामदास गौड़ और पं॰ सालगराम भार्गव ने 10 मार्च 1913 के दिन मीटिंग की जिसमें यह निश्चिय हुआ कि देशी भाषाओं में वैज्ञानिक साहित्य की रचना और प्रचार का काम सुसंगठित रूप से चलाने के उद्देश्य से "वर्नाक्यूलर साइंटिफिक लिटरेचर सोसायटी" की स्थापना की जाय जिसका नाम डॉ॰ झा ने विज्ञान परिषद् और मौलवी हमीदुद्दीन साहेब ने 'अंजुमन-सनाअव-फानून' रक्खा। इस संस्था के कार्य संचालन के लिए प्रिसपल के.जी. केनिंक्स महोदय ने म्योर कालेज में स्थान भी देने की कृपा की और इस कार्य में पूरी-पूरी सहायता न केवल उन्हीं से वरन् प्रो॰ ई0जी0 हिल और जे0जे0 ड्यूरक महोदय से भी मिलने लगी। म्योर कालेज के अन्य हिन्दुस्तानी अध्यापकों की तो पूरी सहानुभूति थी ही अतएव कुछ पदाधिकारी चुन लिए गये।