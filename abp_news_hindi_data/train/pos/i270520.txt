अन्य दो शिलालेखों के अनुसार इस मंदिर का निर्माण वि॰सं॰ 1116 से 1137 के बीच हुआ था। बाद में कई मुस्लिम आक्रमणकारियों ने अलग- अलग समय में इसे नष्ट करने की कोशिश की। सबसे पहले अलाउद्दीन खिलजी का सिपहसालार मलिक काफूर ने सन् 1336- 1338 ई. इसे ज्वलनशील पदार्थों से उड़ाने की कोशिश की। इससे मंदिर के भीतर में काला धब्बा पड़ गया। इसके बाद दिल्ली के सुल्तान मोहम्मद तुगलक ने भी इसे क्षतिग्रस्त किया। मंदिर के ही निर्माण- सामग्री से पीछे की तरफ सन् 1336- 1338 में मस्जिद का निर्माण करवाया। वही मिले दो फारसी अभिलेख इसके प्रमाण है। वैसे मंदिर के मुख्य भवन में विशेष क्षति नहीं हुई। मराठों के अभ्युदय काल तक ध्वंसात्मक अवस्थाओं में ही यह पूजित होता रहा। सन् 1775 ई. में भेलसा के सूबा खंडेराव अप्पाजी ने पुनः शिवलिंग पर पीतल का खोल चढ़ाकर उनकी विधिवत् प्राण- प्रतिष्ठा की तथा एक अभिलेख खुदवाया।