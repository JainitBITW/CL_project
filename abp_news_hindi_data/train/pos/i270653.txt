पूर्वी तटीय मैदानी क्षेत्र दक्षिण भारत में पूर्वी घाट और बंगाल की खाड़ी के बीच फैले लंबे समतल क्षेत्र को कहाआ जाता है। यह तमिल नाडु से लेकर पश्चिम बंगाल तक 120 कि॰मी॰ की औसत चौड़ाई में फैला हुआ है। कई नदियों के मुहाने इस क्षेत्र में आते हैं। इनमें प्रमुख हैं महानदी, गोदावरी, कावेरी और कृष्णा। इस क्षेत्र में उत्तर-पूर्वी और दक्षिण-पश्चिमी मानसून वर्षाएं होती हैं, जो 1000 मि.मी से 3000 मि.मी. तक होती हैं। इस समतल की चौड़ाई विभिन्न क्षेत्रों में 100-130 किलोमीटर तक है। महानदी और कृष्णा नदियों के बीच के इस क्षेत्र को उत्तरी सिरकार और कृष्णा और कावेरी के बीच इसे कार्नेटिक क्षेत्र कहा जाता है।