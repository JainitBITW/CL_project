मूल कण उन कणों को कहते हैं जिनकी आन्तरिक सरंचना प्रेक्षणिय नहीं होती अर्थात ये अन्य कणों द्वारा मिलकर नहीं बनते। ये प्रमात्रा क्षेत्र सिद्धान्त के मूल आधार होते हैं। मूलकणों के विभिन्न परिवार और उप-परिवार विद्यमान हैं। मूलकणों को उनके प्रचक्रण के अनुसार वर्गीकृत किया जाता है। फर्मिऑन का प्रचक्रण अर्धपूर्णांक होता है और बोसोनों का प्रचक्रण पूर्णगुणज होता है। मानक मॉडल में उल्लिखीत सभी कणों को प्रायोगिक रूप से प्रेक्षित किया जा चुका है जिसमें अन्तिम कण के रूप में हिग्स बोसॉन की खोज हुई।