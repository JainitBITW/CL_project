फर्मिऑन मूल कणों की दो श्रेणियों में से एक है, अन्य श्रेणी बोसॉन है। फर्मिऑन कण उन कणों को कहा जाता है जो फर्मी डिराक सांख्यिकी द्वारा वर्णित किये जाते हैं और जिनकी क्वांटम संख्या पाउली अपवर्जन नियम द्वारा निर्धारित होती है। इसमें क्वार्क और लेप्टॉन तथा इनके द्वारा निर्मित कोई भी संयुक्त कण जो इनकी विषम संख्याओं से मिलकर बना हो शामिल हैं, जैसे बेरियोन और विभिन्न परमाणुओं के नाभिक।