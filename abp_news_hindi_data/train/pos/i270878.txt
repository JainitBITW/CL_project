700 से 1300 ईसवी के काल में तातारस्तान के क्षेत्र में तुर्की लोगों का वोल्गा बुल्गारिया राज्य हुआ करता था जिसका सन् 922 में इस्लामीकरण ही गया। इस राज्य पर कीवी रूस, ख़ज़र लोगों और किपचक लोगों का दबाव होने के बावजूद यह आज़ाद रहा और इसके यूरोप और मध्य पूर्व के साथ गहरे व्यापारिक सम्बन्ध थे। 1230 के दशक में बातु ख़ान की मंगोल फ़ौजों ने इसे परास्त कर दिया और जो नया मिश्रित समुदाय पैदा हुआ उन्हें 'वोल्गा तातार' के नाम से जाना जाता था। यह लोग तातार भाषा बोलने लगे। 1430 के दशक में यहाँ काज़ान ख़ानत शुरू हुई और इसकी राजधानी काज़ान शहर में थी।