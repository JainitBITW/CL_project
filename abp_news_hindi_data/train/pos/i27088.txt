क्वार्क हैड्रॉनों के मूलभूत घटक होते हैं और इनकी अन्योन्य क्रिया प्रबल अन्योन्य क्रिया होती है। ज्ञात आवेशित कणों में केवल क्वार्क ही ऐसे कण हैं जिनपर आवेश का मान भिन्नात्मक होता है लेकिन वो स्वतंत्र अवस्था में नहीं पाये जाते और तीन का समूह अथवा दो के समूह के रूप में पाये जाते हैं। अतः प्रकृति में केवल पूर्णांक आवेश ही प्रेक्षित किया जा सकता है। इनके प्रतिकण प्रति-क्वार्क होते हैं जो केवल आवेश के ऋणात्मक मान के रूप में इनसे भिन्न होते हैं। अभी तक प्रेक्षित कणों में छः भिन्न प्रकार के क्वार्क होते हैं जिनमें से तीन धनात्मक आवेशित होते हैं जबकि अन्य तीन पर आवेश ऋणात्मक होता है।