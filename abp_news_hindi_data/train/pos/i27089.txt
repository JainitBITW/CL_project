लेप्टोन प्रबल अन्योन्य क्रिया में भाग नहीं लेते। इनके प्रतिकण प्रति-लेप्टॉन होते हैं जिनकी लेप्टॉन संख्या और आवेश इनके विपरीत होता है। इलेक्ट्रॉन के प्रतिकण को ऐतिहासिक कारणों से पोजीट्रॉन कहते हैं। कण भौतिकी के मानक मॉडल के अनुसार कुल छः प्रकार के लेप्टॉन होते हैं जिनमें से तीन आवेशित लेप्टॉन होते हैं जिन्हें इलेक्ट्रॉन-सदृश लेप्टॉन कहते हैं तथा अन्य तीन लेप्टॉन आवेशरहित होते हैं जिन्हें न्यूट्रिनो कहते हैं। 