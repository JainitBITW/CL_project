1533 में स्पेन द्वारा विजय प्राप्त करने से पहले तक ईक्वाडोर उत्तरी इंका साम्राज्य का भाग था। सन् 1563 में कुइटो स्पेनी साम्राज्य का एक केंद्र बना और 1717 में न्यू ग्रानाडा के वाइसरोयल्टी का भाग बना। वाइसरोयल्टी के क्षेत्रों जैसे न्यू ग्रानाडा, वेनेजुएला और कुइटो ने 1819 और 1822 के बीच अपनी-अपनी स्वतंत्रताओं की घोषणा की और ग्रान कोलंबिया के नाम से एक महासंघ बनाया।1830 में जब क्विटो महासंघ से विलग हो गया तो इसका नाम "भूमध्य रेखीय गणराज्य" रख दिया गया। सन् 1904 से 1942 के मध्य पडोसी देशों से संघर्षों के कारण ईक्वाडोर को अपना बहुत सा भूभाग खोना पड़ा। 1995 में पेरू के साथ सीमा विवाद के कारण जो युद्ध धधक रहा था वह 1999 में सुलझा लिया गया। यद्यपि सन् 2004 में ईक्वाडोर नागरिक शासन के 25 वर्ष पूरे कर रहा था, लेकिन ये पूरा दौर राजनैतिक उथल पुथल भरा ही रहा था। क्विटो में हुए विरोध प्रदर्शनों के कारण ईक्वाडोर में पिछली तीन लोकतांत्रिक सरकारों को कार्यकाल पूरा होने से पूर्व ही अपदस्त होना पड़ा। 2007 में नए संविधान की रुपरेखा तैयार करने के लिए संविधान सभा का चुनाव किया गया है और स्वतन्त्रता मिलने के बाद से ये ईक्वाडोर का 20 वां संविधान है।