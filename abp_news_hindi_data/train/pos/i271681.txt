68. स्तूप : ‘स्तूप’ का अर्थ है - बुद्ध तथा अन्य महापुरुषों के पावन अवशेषों को रखने के लिए एक प्रकार के स्तम्भ के समान स्मृति चिह्न । स्तूप को धर्म के प्रतीक के रूप में भी माना गया है । महायान के ग्रन्थों में ‘स्तूप-पूजा’ से सम्बोधि की प्राप्ति बताई गई है । प्रस्तुत आलोच्यग्रन्थ के व्याघ्री परिवर्त में भी भगवान् तथागत ने स्तूप के अवशेषों के द्वारा शीघ्र अनुत्तर सम्यक्सम्बोधि की प्राप्ति बताई है - ”एभिरानन्दास्थिभिर्मयैवं क्षिप्रमनुत्तरा सम्यक्संबोधिरभिसंबुद्धेति ।“