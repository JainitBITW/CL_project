दशकों तक, खगोलविदों ने "सक्रिय आकाशगंगा" शब्द का इस्तेमाल ऐसी आकाशगंगाओं का वर्णन करने के लिए किया जिनमें असामान्य विशेषताएं होती थी, जैसे कि असामान्य वर्णक्रमीय रेखा उत्सर्जन और अति शक्तिशाली रेडियो उत्सर्जन। हालांकि, सैद्धांतिक और पर्यवेक्षणीय अध्ययन दिखाते हैं कि इन आकाशगंगाओं के सक्रिय गांगेय नाभिक में अति विशालकाय ब्लैक होल हो सकते हैं। इन AGN के मॉडलों में एक केंद्रीय ब्लैक होल होता है जो कि सूरज से लाखों या अरबों गुना अधिक भारी हो सकता है; एक गैस और धूल की डिस्क जिसे अभिवृद्धि डिस्क कहते हैं; और दो धाराएं जो अभिवृद्धि डिस्क के लंबवत होती हैं।