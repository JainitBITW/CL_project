1अप्रैल 2009 से लोकसभा के सदस्य का बुनियादी वेतन £64766 तक बढ़ा दिया गया है। कुछ सांसद अपनी विशिष्ट जिम्मेदारियों के लिए एक अनुपूरक वेतन प्राप्त करते हैं। 1 अप्रैल 2008 को चयन समिति के अध्यक्षों के लिए £ 14,039 एवं प्रधानमंत्री के लिए £130959 पाउंड की वेतनवृद्धि की गयी। अपने मूल आवास से दूर रहने पर सदस्यों को आवास खरीदने तथा उसे सजाने सहित अन्य खर्चे के लिए भी भुगतान किया जाता है। ब्रिटेन के सांसदों की पेंशन व्यवस्था भी समान रूप से उदार है। सदस्यों को उनके द्वारा चुने गए योगदान की दर के आधार पर पेंशन योग्य सेवा के प्रत्येक वर्ष के अंतिम पेंशन योग्य वेतन के 1/40 वें या 1/50 वें भाग के सामान राशि पेंशन के तौर पर दी जाती है। अपने वेतन के 10 % का योगदान करने वाले सदस्य को 1/40 की दर से संग्रहित लाभ दिया जाता है।एक सांसद, जिसने 26 साल तक सेवा की है, अगर वह आज अवकाश ग्रहण कर रहा हो वह अपने पेंशन के तौर पर मुद्रास्फीति से अप्रभावित £ 40,000 का वार्षिक भुगतान प्राप्त करने की आशा रख सकता है।डेली मेल की एक रिपोर्ट के अनुसार, संसद के ब्रिटिश सदस्यों के लिए राज्य का योगदान कंपनियों द्वारा किये जाने वाले औसत अंतिम वेतन योजनाओं के चार गुना से भी अधिक है, हालांकि, वह अधिकांश सार्वजानिक संस्थाओं के पेंशन से बहुत अधिक उदार नहीं है।