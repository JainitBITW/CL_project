त्वचा के रंग से एक शेड गहरा फाउण्डेशन ले लें। ये अक्सर स्टिक, तरल तथा क्रीम के रूप में मिलता है। इसे गर्दन, कान, चेहरे और हाथों के खुले हुए हिस्सों पर अच्छी तरह फैलाकर लगा लें। माथे, नाक, गालों, ठोड़ी और गर्दन पर यह निशानों की तरह लगा लें और फिर गीले स्पंज से अच्छी तरह फैला लें। अगर त्वचा ज्यादा रूखी है तो फाउण्डेंशन में थोड़ा सा मॉश्चराइजर मिला लें। अगर त्वचा तैलीय हो तो इसके अन्दर 1-2 बूंद पानी या गुलाबजल मिला सकते हैं।