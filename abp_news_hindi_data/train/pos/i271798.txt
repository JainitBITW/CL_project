महान काकेशस पर्वत शृंखला प्लेट विवर्तनिकी से बनी, जब दक्षिण की ओर से आया अरबी प्लेट उत्तर में टिके हुए यूरेशियाई प्लेट से जा टकराया। यह टकराव लाखों सालों से चल रहा है और अभी भी जारी है, जिस वजह से इस क्षेत्र में ज़ोर के भूकंप समय-समय पर होते रहते हैं। हीन काकेशस पर्वत श्रेणियों की कहानी इस से थोड़ी अलग है - इनमें से बहुत से पर्वत ज्वालामुखियों की वजह से बने हैं। जॉर्जिया में एक जावाख़ेती पठार नाम का पठार है जो इन ज्वालामुखियों और उनके युगों पहले उगले हुए लावा जमने से बना है।