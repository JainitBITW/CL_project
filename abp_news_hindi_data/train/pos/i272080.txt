अपने पहले मैच में ही रोबिन ने 86 रन बनाकर अपने अंतर्राष्ट्रीय कैरियर की अच्छी शुरुआत की थी। अप्रैल 2006 में इंग्लैंड के खिलाफ भारत में खेलने के बाद उन्हें अपना अगला मौका जनवरी 2007 में वेस्ट इन्डीस के खिलाफ मिला, जब उन्होंने सिर्फ 41 गेंदों में 70 रन बनाए। 2007 क्रिकेट विश्व कप के लिए रोबिन चुने गए थे, लेकिन वहाँ खेले गए 3 मैचों में वे सिर्फ 30 रन बना पाए | 2007 नैटवेस्ट प्रतियोगिता में वे 33 गेंदों में 47 रन बनाए, जिससे भारत मैच जीते। मैच के पहले 2-3 होते हुए भी इस पारी के बाद भारत के श्रृंखला-विजय की आशाएं जाग उठी | दक्षिण अफ्रीका में खेले गए 20-20 विश्व कप में पाकिस्तान के खिलाफ रोबिन ने 50 रन बनाए। इससे वे 20-20 में भारत के पहले अर्धशतक बनाने वाले बल्लेबाज़ बने। भारत यह मैच बोल-आउट से जीता था, इसमें भी रोबिन ने एक गेंद फेका था जो विकेट पर लगी थी। 