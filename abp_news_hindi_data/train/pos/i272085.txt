यह कहानी एक स्कूल से शुरू होती है. स्कूल में देवकी टीचर हैं. उसी स्कूल में देवकी की सौतेली बेटी आर्या भी पढ़ती है. आर्या के साथ पढ़ने वाला एक स्टूडेंट मोहित, आर्या को अश्लील मैसेजेस भेजता है. देवकी इस बात से नाराज होकर मोहित को सजा देती है. आर्या अपनी सौतेली मां से बिल्कुल भी प्यार नहीं करती, जबकि देवकी को अपनी बेटी से बहुत प्यार है.वैलेंटाइन्स डे की पार्टी में मोहित, आर्या के साथ रेप कर के उसे गटर में फेंक देता है. उसके बाद कोर्ट में केस जाता है और जीत मोहित की होती है. इस तरह के न्याय को देखकर देवकी एक डिटेक्टिव दयाशंकर कपूर उर्फ डी के के पास मदद के लिए जाती हैं. इसी बीच पुलिस अफसर मैथ्यू फ्रांसिस की एंट्री होती है. कहानी में ट्विस्ट टर्न्स आते हैं.यह फिल्म थोड़ी बहुत हालीवुड फिल्म 'एन आई फार एन आइ' के समान है।