1. निकल प्रिज़्म - कैल्साइट जैसे क्रिस्टल में विवर्तन तो होता हैं, किंतु दोनों परस्पर लंबत: समतल ध्रुवित किरणें इतने पास-पास होती हैं कि उनमें से केवल एक को प्राप्त करना कठिन है। किंतु कैल्साइट के विशेषु युक्ति से काटे हुए दो प्रिज़्मों को कैनेडा बालसम से जोड़कर एक समांतर फलकी प्रिज़्म बना लिया जाता है, जिसे निकल प्रिज़्म कहते हैं। इसमें प्रवेश कर कैनेडा बालसम पर पहुँचने पर एक किरण तो पूर्णत: परावर्तित होकर पार्श्व में चली जाती है और वहाँ नष्ट हो जाती है, किंतु दूसरी किरण सीधी चलकर बाहर निकलती है। यह प्रिज़्म अच्छा पारदर्शी होता है। अत: इससे प्राप्त समतल, ध्रुवित प्रकाश आपतित प्रकाश के ही रंग का होता है।