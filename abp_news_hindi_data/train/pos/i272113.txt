इसका पूरा क्षेत्रफल 16,576 वर्ग किमी है। हावाई द्वीपों का मुख्य समूह ज्वालामुखी के उद्गार से बना है और अधिकाशत: पहाड़ी है। समुद्रतल से ऊँचाई हावाई द्वीप की माउना की चोटी पर 13,784 फुट है। आंतरिक भाग अधिकांश जंगली है और सुंदर घाटियों तथा छोटी छोटी नदियों से परिपूर्ण है। यहाँ पर कोई बड़ी नदी अथवा झील नहीं है। कुआई में प्रसिद्ध वेमी कैनियन है। हवाई में ज्वालामुखी तथा लावा उगलनेवाला पहाड़ है जो दर्शकों के लिए बड़ा चित्ताकर्षक है।