इस मंदिर को उत्तर भारत का सोमनाथ भी कहा जाता है। निरन्धार शैली में निर्मित इस मंदिर में प्रदक्षिणा पथ नहीं है। मन्दिर 115 फ़ीट लम्बे, 82 फ़ीट चौड़े तथा 13 फ़ीट ऊंचे चबूतरे पर खड़ा है। चबूतरे पर सीधे मन्दिर का गर्भगृह ही बना है जिसमें विशाल शिवलिंग स्थापित है। गर्भगृह की अभिकल्पन योजना में 65 फ़ीट चौड़ा एक वर्ग बना है; जिसकी अन्दरूनी नाप 42.5 फ़ी॰ है। शिवलिंग को तीन एक के ऊपर एक जुड़े चूनापत्थर खण्डों से बनाया गया है। इसकी ऊंचाई 7.5 फ़ी॰ तथा व्यास 17.8 फ़ी॰ है। यह शिवलिंग एक 21.5 फ़ी॰ चौड़े वर्गाकार आधार पर स्थापित है। आधार सहित शिवलिंग की कुल ऊंचाई 40 फ़ी॰ से अधिक है।