भारत में हिन्दू धर्म के अनुयायी श्राद्ध पर्व मनाते हैं जिसमें पूर्वजों को याद किया जाता है ठीक उसी प्रकार चीन के लोग छिंग मिंग पर्व के दिन अपने पूर्वजों का स्मरण करते हैं। इस पर्व को मनाने के तरिके भारत में मनाये जाने वाले पर्व पितृ पक्ष से भिन्न है जिसका एक कारण दोनों देशों की जलवायु और खान-पान में अन्तर होना भी है। इस पर्व पर लोग पूजा-प्रार्थना कर लेने के उपरांत परिवार के सदस्य वरीयता क्रम से समाधि का तीन से लेकर चार चक्कर लगाते हैं। यह परंपरा भी भारतीय संस्कृति में मंदिरों और होलिका जलने के समय या लोहड़ी के समय देखी जा सकती है।