यह जोड़ वस्तु की लंबाई की दिशा से समकोण पर बनाया जाता है। ठंढी हालत में ही सही सही जोड़ बनाकर फिर वेल्डनवाली वस्तुओं को सफेद गरम कर उन्हें आपस में दबाते हुए चोंटे मारते है, लेकिन प्राय: देखा जाता है कि हाथ से दबाने पर पूरा दबाव न पड़ने के कारण गरम तल एकदम एक दूसरे से नहीं मिलते जिस कारण जोड़ कच्चा रहकर बाद में टूट जाता है, अत: अच्छे कारखानों में एक विशेष प्रकार के यंत्र में वस्तुओं को दबाकर यहीं यंत्र के साथ लगी निहाई पर रखकर चोटें मारते हैं।