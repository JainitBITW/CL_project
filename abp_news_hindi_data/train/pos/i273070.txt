पाकिस्तानी विमान ज्यादातर अमेरिकी थे, जबकि भारत के पास सोवियत व यूरोपीय विमानों का मिला जुला बेड़ा था। ऐसा बहुत प्रसारित था कि पाकिस्तान के अमेरिकी विमान भारत के विमानों से बेहतर हैं, लेकिन किछ विशेषज्ञों के अनुसार यह सही नहीं था क्योंकि भारतीय वायु सेना के मिग 21, हॉकर हंटर और फॉलैंड नैट फाइटर की परफॉर्मेंस उनके प्रतिद्वंद्वी पाकिस्तान के F-86 सैबर से बेहतर थी। युद्ध में पाकिस्तान की नं0 19 स्क्वाड्रन का नेतृत्व करने वाले एयर कमांडर सज्जाद हैदर के अनुसार- हालाँकि भारतीय वायुसेना के वैंपायर फाइटर विमान F-86 सैबर के मुकाबले पुराने और कमज़ोर थे, लेकिन हंटर विमान शक्ति एवं गति दोनों में ही उनसे बेहतर थे।