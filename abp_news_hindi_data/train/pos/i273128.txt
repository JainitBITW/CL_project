अंगारा, पशुओं के विशेषांगों की मदद से बना मानव समान एक शख्स, जिसकी रचना डाॅ. कुणाल के द्वारा हुई। अंगारा की त्वचा पर गैंडे की खाल लगाकर बुलैटप्रुफ जैसी मजबूती दी गई है, तथा उसपर लोमड़ी का मस्तिष्क प्रत्यारोपित कर असाधारण तौर पर बुद्धिमान बनाया गया है, आँखें गिद्ध की लगाई गई है, वहीं उसे हाथी की सी ताकत दी गई है, तो दिल शेर का, और बाकी का शरीर मूलरूप से गोरिल्ला का होता है जिसे मानवीय काया में तब्दील किया गया। अपने अनुभवी सैन्य विशेषज्ञ मित्र से उसे विशेष कमांडो प्रशिक्षण दिलाया गया है तथा वह कई विभिन्न प्रजातियों के जानवरों की भाषाएँ भी जानता है। इन सभी खुबियों के साथ डाॅ. कुणाल उसे एक महानायक जैसी ताकत देने में मदद करते हैं।