सक्रिय फिल्टर या ऐक्टिव फिल्टर वे एनालॉग एलेक्ट्रॉनिक फिल्टर हैं जिनमें किसी ऐक्टिव अवयव का उपयोग किया जाता है। विशेष बात यह है कि किसी फिल्टर की डिजाइन में एम्प्लिफायर का प्रयोग करके फिल्टर कार्यक्षमता को बढ़ाया जा सकता है, अर्थात पैसिव फिल्टर की कुछ कमियों से छुटकारा पाया जा सकता है। लो-पास, हाई-पास, बैण्ड-पास और बैण्ड-स्टॉप आदि सभी फिल्टरिंग कार्यों के लिये ऐक्टिव फिल्टर बनाये जाते हैं। 