इन धमाकों के बाद देश के गृहमन्त्री सुशील कुमार शिंदे शाम को मुंबई में रज्जो फिल्म का संगीत अल्बम रिलीज करने पहुँच गये। उन्होंने समारोह में बोलते हुए कहा कि "पटना में आज जो हुआ उससे मुझे लगता था यहाँ आ नहीं पाऊँगा, लेकिन आज मैं दिल से यहाँ आना चाहता था।" भाजपा की तरफ से निशाना बनाये जाने के बाद विदेश मंत्री सलमान खुर्शीद ने शिंदे का बचाव करते हुए कहा कि "पटना के अलावा भी शिंदे की अपनी जिन्दगी है।"