नियोजित पनडुब्बियों की सटीक संख्या स्पष्ट नहीं है, मीडिया रिपोर्टों के मुताबिक तीन से छह पनडुब्बियों का निर्माण करने की योजना है। श्रेणी का पहला पोत, आईएनएस अरिहंत को अगस्त 2016 में शुरू किया गया था। पहले चार जहाजों को 2023 तक शुरु करने की उम्मीद है। दिसंबर 2014 में, दूसरे परमाणु रिएक्टर पर काम शुरू हुआ और दूसरा पोत, आईएनएस अरिदमन को समुद्री परीक्षणों के लिए तैयार किया गया। प्रमुख जहाज के बाद श्रेणी में अगले तीन पोत बडे होंगे। 8 के-4 मिसाइल ले जाने के लिए 8 मिसाइल लांच ट्यूब और आईएनएस अरिहंत की तुलना में अधिक शक्तिशाली दबावित जल रिएक्टर होंगे। ये नए पोत 12 से 16 बैलिस्टिक मिसाइलों को ले जाने में सक्षम होंगे। अगस्त 2016 में भारतीय नौसेना में पहली पनडुब्बी को शामिल किया गया था।