अंतरभाषा का अर्थ है - 'अनेक भाषाओं के मध्य एक सर्वनिष्ठ भाषा'। यह एक अंतर-राष्ट्रीय मददगार भाषा है। चूँकि एक भाषा दूसरी से सर्वथा पृथक् होती है अत: ऐसी भाषा स्वाभाविक न होकर कृत्रिम ही हो सकती है। आधुनिक युग में विश्व अंतरभाषा बनाने के दो प्रयास किए गए। प्रथम प्रयास 1908 ई. में गिउसेपो पेआनो नामक भाषाविद् द्वारा किया गया और दूसरा प्रयास अंतरराष्ट्रीय सहकारी भाषा संस्था द्वारा किया गया, किंतु भाषा की लोकप्रियता की दृष्टि से सफलता नहीं मिली। इसी प्रकार की एक अन्य विश्वभाषा एस्पेरान्तो की रचना डॉ॰ एल. एल. जर्मेनहाफ ने 1887 ई. में की, जो अपेक्षाकृत 1925 ई. के पश्चात् अधिक लोकप्रिय हुई। वर्ष 1999 के अनुमाक अनुसार पूरे विश्व में इस भाषा को बोलने वालों की संख्या 1500 तक है।