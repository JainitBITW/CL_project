स्पीयरमैन के इस सामान्य तत्त्वसिद्धांत के विरुद्ध बुद्धि के एक बहुतत्त्व सिद्धांत का प्रतिपादन किया गया। इस सिद्धांत के प्रमुख प्रवर्त्तक, केली का कथन है कि "क्र" कोई एकमात्र वस्तु नहीं है, जैसा उसे कहा जाता है, वरन् इस तत्त्व के अंतर्गत समान योग्यताओं के विशेष समूह होते हैं। उदाहरण के लिये, अपने अमूर्त क्षेत्र के अंतर्गत, बुद्धि समाकलित विशेष पक्षों, जैसे स्मृति, स्थानगत संबंध, शाब्दिक और आंकिक समझ, समझ की गति इत्यादि, का संमिश्रण हो सकती है। यह द्रष्टव्य है कि बाद के मनोवैज्ञानिकों ने भी इसी के समान प्रस्तावों के आधार पर इस परिकल्पना को सिद्ध किया है।