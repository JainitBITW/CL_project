सुमेधानन्द सरस्वती ने चुनावी दंगल में पहली बार 16वीं लोक सभा चुनाव के लिए 2014 में चुनाव लड़ा। उन्हें योग गुरु बाबा रामदेव के अनुरोध पर भाजपा ने सीकर लोक सभा क्षेत्र का प्रत्याशी बनाया। इसमें उनकी सम्पति मात्र 34 हजार तीन सौ ग्यारह रुपये थी। यह सोहलवी लोकसभा के सांसदों में सबसे कम सम्पति वाले सांसद हैं। 2014 के आम चुनाव में राजस्थान से जीतने वाले सांसदों में सुमेधानन्द सरस्वती आयु के हिसाब से कर्नल सोनाराम और छोटू राम चौधरी के बाद तीसरे सबसे बड़े सांसद हैं। राजस्थान में उनके अलावा दो अन्य संन्यासी भी महंत चांदनाथ और अर्जुनपुरी भी चुनावी मैदान में थे।