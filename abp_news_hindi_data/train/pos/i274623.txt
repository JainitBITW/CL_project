गूगल अर्थ वास्तविक भूमंडल चित्रण का एक ऐसा कार्यक्रम है जिसे प्रारम्भ में अर्थ व्यूअर नाम दिया गया, तथा इसे कीहोल, इंक द्वारा तैयार किया गया है, जो 2004 में गूगल द्वारा अधिगृहीत की गई एक कंपनी है। यह कार्यक्रम उपग्रह चित्रावली, हवाई छायांकन तथा भौगोलिक सूचना प्रणाली त्रि आयामी भूमंडल से प्राप्त चित्रों का अध्यारोपण करते हुए धरती का चित्रण करता है। यह तीन विभिन्न अनुज्ञप्तियों के अधीन उपलब्ध है: गूगल अर्थ, सीमित कार्यात्मकता के साथ एक मुक्त संस्करण; गूगल अर्थ प्लस, जो अतिरिक्त विशेषताओं से युक्त है तथा गूगल अर्थ प्रो, जो कि वाणिज्यिक कार्यों में उपयोग हेतु तैयार किया गया है। 