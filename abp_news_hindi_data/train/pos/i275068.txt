गिलगमेश का यह वीरकाव्य प्राचीन बाबुली कथानकों और साहित्यिक रचनाओं में सबसे मधुर, सबसे सुंदर है और लोकप्रिय तो यह काव्य इतना हुआ कि जहाँ जहाँ कीलनुमा लिपि का प्रचार हुआ वहाँ वहाँ वह कथा भी प्रचलित हुई। इसका प्राचीनतम सुमेरी पाठ अभाग्यवश टूटी स्थिति में मिलता है परंतु उसके अनेक पश्चात्कालीन संस्करणों को मिलाकर डॉ॰ कैंपबेल-टामसन ने जो उसका समूचा पाठ प्रस्तुत किया है वह नीचे दिया जा रहा है। गिलगमेश वीरकाव्य 12 पट्टिकओं अथवा ईंटों पर लिखा हुआ मिला है।