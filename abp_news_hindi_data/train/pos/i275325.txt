फ़ायरफ़्लाई का प्रसारण अमेरिका में फॉक्स नेटवर्क पर 20 सितंबर 2002 से शुरू हुआ। बड़ी अपेक्षाओं के बावजूद फ़ायरफ़्लाई को बड़ी तादाद में दर्शक नहीं मिले और इसके चलते चौदह निर्मित एपिसोडों में से केवल ग्यारह ही प्रसारित किए गए। इसके छोटे प्रसारण काल के बावजूद इसकी डीवीडी की बिक्री बढ़िया रही। इसे 2003 का किसी शृंखला में बेहतरीन स्पेशल इफेक्ट्स का एमी पुरस्कार प्रदान किया गया। प्रसारण के बाद की सफलता के चलते व्हेडन और यूनिवर्सल पिक्चर्स ने शृंखला पर आधारित फ़िल्म सेरेनिटी का निर्माण किया।