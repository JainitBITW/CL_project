रोहित शर्मा इंडियन प्रीमियर लीग में सफल खिलाड़ियों में से एक है और ये अन्तिम गेंद पर छक्के से जीताने में काफी क्षमता रखते है। अब तक इनके नाम आईपीएल में एक शतक और एक तिकड़ी भी है। रोहित शर्मा ने पहली बार 2008 आईपीएल में 750,000 यूएस डॉलर के लिए डेक्कन चार्जर्स के लिए हस्ताक्षर किया था। ये 2008 इंडियन प्रीमियर लीग में सबसे ज्यादा रन बनाने वाले खिलाड़ियों में से एक थे जिन्होंने 36.72 की औसत से कुल 404 रन बनाए थे। इस कारण इनको 2008 आईपीएल में कुछ मैचों में ऑरेन्ज कैप पहनने का मौका भी मिला था।