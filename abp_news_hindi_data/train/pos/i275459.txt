2007 में मैदान में अस्थायी फ्लडलाइट्स स्थापित किए गए थे लेकिन सेंट जॉन्स वुड के रहवासियों द्वारा रोशनी प्रदूषण की शिकायत के बाद 2008 में लाइट्स को हटाना पड़ा था। जनवरी, 2009 में वेस्टमिनिस्टर काउंसिल ने नए स्थापित फ्लडलाइट्स के इस्तेमाल की इजाजत दे दी। इन नए लाइट्स को मैदान के लिए खास तौर पर डिजाइन किया गया था जिससे आसपास के घरों में इसकी रोशनी कम से कम पहुंचे। वेस्टमिनिस्टर काउंसिल की ये इजाजत बिना किसी शर्त के नहीं थी। लाइट्स पांच साल की ट्रायल अवधि के लिए थे जहां इन लाइट्स की रोशनी में अप्रैल से सितंबर के दौरान 12 मैच और 4 अभ्यास मैच खेले जा सकते थे। रात 9.50 बजे लाइट्स को उसकी क्षमता से आधा मंद कर दिया जाना था और रात 11 बजे तक पूरी तरह से बंद करना जरूरी था। इन लाइट्स का पहली बार सफल इस्तेमाल 27 मई 2009 को मिडलसेक्स बनाम केंट के बीच ट्वेंटी20 कप मैच में किया गया।