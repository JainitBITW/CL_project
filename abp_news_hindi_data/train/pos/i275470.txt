चुंकि पहली फ़िल्म के केंद्र में सर्फिंग को रखा गया था, तो फ़िल्मकार इसे शामिल करना तो चाहते थे, मगर एक उच्च स्तर पर। काॅर तथा उनकी टीम ने दुनियाभर के उन तटों की खोजबीन की जहाँ बड़ी लहरों के बनने की संभावना हो और तब निर्णायक दिन उन्हें टाहिटी के टियाहुपो'ओ में शूटिंग लायक जगह मिली। हालाँकि, विशालकाय लहरों को फ़िल्माना काफी चुनौतीपूर्ण होता है, जिनपर सर्फिंग करने लायक ऐसी लहरें दुर्लभ तथा अप्रत्याशित होती है। टीम ने कई दिनों तक टियाहुपो' में उभरती लहरों की ताक में जुटी रही। किस्मत से, जनवरी 2014 को उनकी मनचाही विशाल लहर मिल जाती है। दल के लोग नौ कैमरे समेत पानी पर उतरते हैं, कोई चट्टानों पर तो कोई हैलीकाॅप्टर द्वारा इस पूरे एक्शन को फ़िल्माते हैं। लैयर्ड हैमिल्टन, जिनको बड़ी लहरों पर सर्फिंग करने के लिए जाना जाता है, जिनको फ़िल्म में नौसीखिए की भूमिका मिलती है, वही शूटिंग में अपना विशेष कौशल दिखाते हैं। अतिरिक्त स्टंटमैन में जिन्होंने सर्फिंग किया उनमें मुआई के इयान वैल्श, तथा बिली केम्पर, मकुआ राॅथमैन और आहनी सोन्द्रु शामिल रहें।