मंच पर आकर मॉरिसन ने गालियों की बौछार के साथ न्यू हैवेन पुलिस की निंदा करते हुए दर्शकों को बताया कि मंच के पीछे क्या कुछ हुआ। इसी समय मॉरिसन को गिरफ्तार कर घसीटते हुए मंच से उतारा गया। परिणामस्वरूप एक दंगा भड़क उठा, जो न्यू हैवेन एरेना के द्वार से लेकर सड़कों तक फैलता चला गया। मॉरिसन को एक स्थानीय पुलिस थाने ले जाया गया, उनके फोटो खींचे गये और अभद्रता और सार्वजनिक अश्लीलता के आरोप में उन्हें बंद कर दिया गया।