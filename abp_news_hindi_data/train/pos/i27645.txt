इन संयंत्रों में प्रयुक्त होने वाली पारंपरिक प्रक्रिया निर्वात आसवन है - अनिवार्य रूप से कम वायुमंडलीय दबाव में पानी को उबालते हैं और इस प्रकार सामान्य से कहीं कम तापमान प्राप्त होता है। ऐसा इसलिए होता है क्योंकि द्रव तभी उबलता है जब वाष्प दबाव आस पास के दबाव के बराबर हो जाता है और वाष्प दबाव तापमान के साथ और बढ़ जाता है। इस प्रकार, कम तापमान के कारण, ऊर्जा की बचत की जाती है। मल्टी-स्टेज फ़्लैश आसवन, जो एक अग्रणी आसवन विधि है, वह 2004 में विश्व के कुल 85 % उत्पादन के लिए उत्तरदायी थी।