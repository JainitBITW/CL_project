कच्चे मोम से तेल निकालने के विशिष्ट यंत्र बने हैं, जिन्हें 'स्वेदक' कहते हैं। स्वेदक कई प्रकार के बने हैं, पर उन सभी के सिद्धांत प्राय: एक ही है। मोम को पिघलाकर ठंढा करते हैं। पात्र के पेदे में तेल इकट्ठा होता है और निकाल लिया जाता है। मोम ऊपर रह जाता है। यह कार्य छिछले कड़ाहों मे होता है। कड़ाहे 15 से 20 फुट वर्गाकार ओर एक फुट गहरे होते हैं। इनमें पेदें से कुछ इंच ऊपर आधृत एक क्षैतिज आवरण होता है और आवरण के ऊपर सपाट क्षैतिज नलकुंडली होती है। कड़ाहा में इतना पानी रहता है कि आवरण उसमें ठीक डूब जाय। पिद्यले मोम को कड़ाहा में जल के ऊपर पंप करके ले जाते हैं। फिर नल कुंडली में कोई शीतक द्रव बहाते हैं। इससे मोम की ठोस टिकिया बनती है। अब स्वेदक कक्ष को धीरे धीरे गरम करते हैं। इससे टिकिए का तेल चूता, या स्वेदन करता, है। जो तेल इस प्रकार निकलता है, उसे "पाद तेल' कहते हैं। पाद तेल में कुछ मोम रहता है। प्रक्रिया के दोहराने से पाद तेल का मोम भी निकाला जा सकता है। तेल के निकल जाने पर मोम को फुलर मिट्टी, या जांतव कोयले, पर धीरे धीरे छानकर, अथवा सल्फ्यूरिक अम्ल द्वारा उपचारित कर सफेद और साफ मोम प्राप्त करते हैं।