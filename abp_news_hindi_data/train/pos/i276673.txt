11 जनवरी 2003 को गिल्डफोर्ड के एक नाईट क्लब "द ड्रिंक" में, कोल का टोइलेट अटेंडेंट सोफी अमोगबोक्पा के साथ विवाद हो गया। कोल पर बाद में नस्ली आधार पर अभद्र व्यवहार करने तथा वास्तविक शारीरिक क्षति पहुँचाने के आरोप लगाये गये। अपनी सुनवाई के दौरान कोल ने दावा किया कि उन्होंने यह हरकत आत्मसुरक्षा में की थी और नस्ली आधार पर अपमानजनक भाषा के प्रयोग से इनकार किया। ज्यूरी ने उन्हें वास्तविक शारीरिक क्षति पहुँचाने के आरोप के लिए दोषी पाया, लेकिन नस्ली आधार पर अभद्र व्यवहार करने के आरोप से मुक्त कर दिया। न्यायाधीश ने उन्हें 120 घंटों की समाज सेवा करने की सजा सुनाई और पीड़ित महिला के लिए £500 हरजाना देने के साथ साथ मुक़दमे की लागत के तौर पर £3,000 का भुगतान करने का आदेश दिया।