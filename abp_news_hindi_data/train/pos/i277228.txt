कलिता जाति की उत्पत्ति प्रमाणो के संदिग्ध होने के कारण विवादास्पद है। 'पौराणिक परम्पराओ के अनुसार कलिता पवित्र आर्य माने जाते है। आर्यों से उत्पत्ति का सिद्धान्त वर्तमान व्यावसायिक जाति के उदय से पूर्व कलिताओ के आगमन का संकेत देता है। कलिता समान्यतः क्षत्रिय वर्ण के अंतर्गत सम्मिलित होते है व स्वयं को "कुललुप्त" कहते है, "कुल" अर्थात जाति व "लुप्त" अर्थात खोया हुआ, इस संदर्भ मे यह कथन प्रचलित है कि परूषराम ने जब सम्पूर्ण पृथ्वी को क्षत्रिय विहीन करने का प्रण लिया तो उनके भय से कालीता जो कि मूल रूप से क्षत्रिय थे भाग खड़े हुये। परंतु शब्द शास्त्र के अनुसार यह कथा उचित प्रतीत नही होती है।