5. च्यांग काई शेक की अदूरदर्शिता : जापानी आक्रमण और साम्यवादियों के साथ संबंधों में च्यांग काई शेक ने अदूरदर्शिता का परिचय दिया। उसने जापानी आक्रमण के खतरे से कहीं ज्यादा बड़ा खतरा साम्यवादियों को माना और साम्यवादियों के दमन का प्रयास किया। जबकि साम्यवादियों ने जापानी आक्रमण को चीन के हितों के विरूद्ध मानकर अपने क्षेत्रों में उनका डटकर मुकाबला किया, ऐसी स्थिति में जनता का समर्थन साम्यवादियों को मिला और गृहयुद्ध में साम्यवादियों ने च्यांग काई शेक को पराजित कर सफलता प्राप्त की।