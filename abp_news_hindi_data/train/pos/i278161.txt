बलिया सन् 1886 में गाजीपुर से अलग हुआ, अग्रेजो ने इसे लगातार अशांत रहने के कारण गाजीपुर से अलग कर दिया। 1942 के आंदोलन में बलिया के निवासियों ने स्थानीय अंग्रेजी सरकार को उखाड़ फेंका था। चित्तू पांडेय के नेतृत्व में कुछ दिनों तक स्थानीय सरकार भी चली, लेकिन बाद में अंग्रेजों ने वापस अपनी सत्ता कायम कर ली। इसी ज़िले के रतसर गाँव में एक और व्यक्ति हुए जिनका नाम शारदानन्द सिंह था जो इस देश के ऊँचे पद पर आसीन हुए। यहां बलदेव सिंह नाम के पहलवान थे जो बहोरापुर गांव के थे और भारत के लिए कुश्ती लङते थे । भारत के पूर्व प्रधान मन्त्री चन्द्रशेखर भी इसी जिले के मूल निवासी थे। आपात काल के बाद हुई क्राति के जनक तथा महान स्वतंत्रता सेनानी जयप्रकाश नारायण भी इसी जिले के मूल निवासी थे। समाजवादी चिंतक तथा देश में छोटे लोहिया के नाम से विख्यात जनेश्वर मिश्र भी यही के निवासी थे। जिले के अन्य प्रमुख नेताओ में स्व गौरी शंकर भइया, काशीनाथ मिश्र, मैनेजर सिह, रामगोविन्द चौधरी आदि प्रसिघ्द है।