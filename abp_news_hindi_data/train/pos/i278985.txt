यह शहर पहले पंवार समुदाय के बहुमत के कारण पंवारसर नाम से जाना जाता था, लेकिन बाद में राजा गंगा सिंह के बेटे रायसिंह के नाम पर शहर का नाम रायसिंहनगर कर दिया गया। राजा गंगा सिंह के दूसरे पुत्र; करन सिंह, अनूप सिंह, विजय सिंह, गजसिंह के नाम पर भी निकट के शहरों के नाम क्रमशः करनपुर, अनूपगढ़, विजयनगर, गजसिंहपुर रखे गए थे। रायसिंहनगर का रेलवे स्टेशन भारत के लिए पाकिस्तान से रेल लाइन का पहला स्टॉप था। यहां स्वतंत्रता सेनानी अमर शहीद बीरबल सिंह ढालिया का स्मारक है जिन्होंने अंग्रेजों के विरोध में तिरंगा लहराया था, और फिर गोली खाकर शहीद हुए थे।