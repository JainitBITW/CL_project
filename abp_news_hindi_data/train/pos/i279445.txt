कई सारे साक्ष्य यह इंगित करते हैं क़ी यदि महिला के साथी क़ी भागीदारी प्रसव में होती है तो बच्चे का जन्म ठीक तरह से होता है और प्रसव के बाद के परिणाम भी अच्छे होते हैं, परन्तु यह तभी संभव होता है जब साथी अत्यधिक चिंता ना दिखाए. शोध से यह भी पता चलता है कि जब एक महिला को प्रसव के दौरान अन्य महिला जैसे परिवार के किसी सदस्य अथवा दाई का सहयोग मिला, तो उसे रासायनिक दर्द निवारकों क़ी कम जरूरत पडी, सीजेरियन करने क़ी संभावना भी कम हो गई, फोरसैप अथवा अन्य उपकरणों के द्वारा प्रसूती कराने क़ी जरूरत भी कम हो गई, प्रसव के समय में भी कमी आयी और बच्चे का अप्गार स्कोर भी उच्च श्रेणी का आया . हालांकि, आज तक साथी, पेशेवरों और माँ के बीच के संघर्ष के बारे में काफी कम अनुसंधान हुए हैं।