क्रिकेट की दुनिया में इस बात पर बहस चल रही है कि क्या इस तरह की चीजें खिलाड़ियों के दुर्व्यवहार को दर्शाती हैं, या एक हल्का-फुल्का मजाक मात्र हैं। अपशब्दों को कई बार गाली-गलौज से भ्रमित कर लिया जाता है और हालांकि अपशब्दों के रूप में की गयी टिप्पणियां कभी-कभार मर्यादा की सीमा को लांघकर व्यक्तिगत भी हो सकती हैं, लेकिन आमतौर पर ऐसा कम ही होता है। आमतौर पर अपशब्द कई बार सामान्य मजाक, तो कई बार ध्यान बंटाने के लिए अपमान करने की कोशिश के रूप में होते हैं। ऑस्ट्रेलिया के पूर्व कप्तान स्टीव वॉ इस तरह की कोशिश को 'मानसिक विघटन' करार देते हैं।