33. धर्मकाय : प्रारम्भ में भगवान् बुद्ध के उपदेशों का सूचक उनका धर्मकाय था किन्तु उसमें शील, समाधि, प्रज्ञा, विमुक्ति ज्ञान और विमुक्ति दर्शन, इन पाँच स्कन्धों का समावेश किया गया । अब उनका धर्मकाय परार्थ अथवा स्वाभाविक काय मान लिया गया । यह उनका स्वाभाविक काय उपासकों के अनुसार परिशुद्ध धर्मों का प्रकृति रूप है, परिशुद्ध धर्म जिनकी हम मन से भी कल्पना नहीं कर पाते, उनका पूर्णरूप तथागत का धर्मकाय है ।