शिशुपाल महाभारत कालीन चेदि राज्य का स्वामी था। महाभारत में चेदी जनपद के निवासियों के लिए आदि पर्व के तिरसठवें अध्याय, छंद संख्या 10-12 में लिखा है-"चेदी के जनपद धर्मशील, संतोषी ओर साधु हैं। यहाँ हास-परिहास में भी कोई झूठ नहीं बोलता, फिर अन्य अवसरों पर तो बोल ही कैसे सकता है। पुत्र सदा गुरुजनों के हित में लगे रहते हैं, पिता अपने जीते-जी उनका बँटवारा नहीं करते। यहाँ के लोग बैलों को भार ढोने में लगाते और दीनों एवं अनाथों का पोषण करते हैं। सब वर्णों के लोग सदा अपने-अपने धर्म में स्थित रहते हैं"। स्पष्ट है कि शिशुपाल की राज्य व्यवस्था अच्छी थी और चेदी जनपद के लोग सदाचार को महत्त्व देते थे।