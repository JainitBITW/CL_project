राॅजर्स के दल में शामिल बकी, डम डम डुगैन, गैब जोन्स, जिम मोरितटा, जेम्स मोंटगोमरी फैल्सवर्थ और जैक़्युस डेर्निर के साथ हाइड्रा के अन्य ठिकानों पर हमले की योजना बनाते हैं। स्टार्क अपने आधुनिक उपकरणों के साथ राॅजर्स को लैस करते हैं, खासकर एक गोलाकार कवच जो वाइब्रेनियम, नामक एक दुर्लभ तथा अभेध धातु की बनी होती है। राॅजर्स और उसकी टीम हाइड्रा के कई ऑपरेशन को नेस्तनाबूद कर डालते हैं। फिर टीम जल्द ही ट्रेन पर सवार ज़ोला पर हमला करती है। राॅजर्स और जोन्स तब ज़ोला को पकड़ने में सफल रहती है, लेकिन इस मकसद में ट्रेन से बर्नीस बर्फिली घाटीयों में गिरक मारा जाता है। ज़ोला से वह सभी जानकारियाँ उगलवाकर, वे हाइड्रा के दुर्ग को खोजकर निर्णायक धावा डालते हैं, राॅजर्स की अगुवाई में वे शेमिट के हमले को रोकते हैं जोकि अपने विध्वंसक हथियारों के जरिए अमेरिकी शहरों और दुनिया के बाकी बड़े शहरों पर व्यापक विनाश मचाने की फिराक़ में हैं। विमान द्वारा शेमिट को भाग निकलते देख राॅजर्स उसके टेक ऑफ से पहले चढ़ाई कर उसपे कब्जा जमा लेता है। पर इस आगामी लड़ाई से पहले ही, टेस्सेरैक्ट का वह कंटेनर तबाह हो जाता है। शेमिट खुले हाथों से उस टेस्सेरैक्ट को थाम लेता है, जिसकी तेज प्रस्फुटित रोशनी में वह घुल जाता है। टेस्सेरैक्ट के फर्श पर गिरते ही, विमान आग से जलती हुई धरती पर गिरने लगती है। विमान को हथियार समेत बिना धमाके के सुरक्षित उतारने को कोई विकल्प नज़र नहीं आने पर, राॅजर्स उसे आर्कटिक में क्रैश करवा डालता है। अंतिम खोजबीन में स्टार्क को समुद्री तल से वह टेस्सेरैक्ट बरामद होता है लेकिन राॅजर्स और उस विमान को खोजने की नाकामी से उसे मृत मान लिया जाता है।