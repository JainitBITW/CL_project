द्विध्रुवी ट्रांजिस्टर से बने प्रवर्धक को समुचित ढंग से अभिनत करना पड़ता है तभी यह अपेक्षित ढंग से कार्य कर सकता है अन्यथा विविध प्रकार की समस्याएँ आ सकतीं हैं। बीजेटी को अभिनत करने के लिए कई तरह के नेटवर्क प्रयोग किए जाते हैं, जिनकी अपनी-अपने गुणदोष हैं। अलग-अलग बीजेटी से निर्मित प्रवर्धकों में प्रायः प्रतिरोधों के विभिन्न विन्यासों की सहायता से अभिनत किया जाता है जबकि एकीकृत परिपथों में इसकी अपेक्षा अधिक उन्नत अभिनति का उपयोग किया जाता है । 