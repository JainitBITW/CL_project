लोग कांटैक्ट लैंसों का प्रयोग कई कारणों से करते हैं, जिनमें अकसर उनकी दिखावट और कार्यशीलता मुख्य होती है। चश्मों की तुलना में, कांटैक्ट लैंसों पर नम मौसम का असर कम होता है, उन पर भाप नहीं जमती और वे दृष्टि का अधिक बड़ा क्षेत्र उपलब्ध करते हैं। वे खेलों की कई गतिविधियों के लिये भी उपयुक्त होते हैं। इसके अतिरिक्त केरेटोकोनस और एनाइसीकोनिया जैसे आंखों के विकारों को चश्मों से सही तरह से ठीक नहीं किया जा सकता है।