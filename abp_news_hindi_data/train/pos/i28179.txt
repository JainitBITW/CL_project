यह 53°उत्तरी अक्षांश से लेकर 66°उत्तरी अक्षांश तक और 20°पूर्वी देशांतर से लेकर 26°पूर्वी देशांतर के बीच फैला हुआ है। इसकी लंबाई 1600 किलोमीटर, औसत चौड़ाई 193 किलोमीटर तथा औसत गहराई 55 मीटर है। मध्यम खारे पानी का यह सबसे बड़ा प्राय-सागर माना जाता है। इसकी अधिकतम गहराई 459 मीटर है जो स्वीडन के तरफ केंद्र के पास है। इसका पृष्ठ क्षेत्रफल 3,77,000 वर्ग किलोमाटर है तथा इसमें जल का आयतन कोई 20000 घन किलोमीटर है। इसके चारो ओर की तटरेखा कोई 8000 किलोमीटर लंबी है। जाड़े के दिनों में यह औसतन अधिकतम 45 प्रतिशत तक जम जाता है।