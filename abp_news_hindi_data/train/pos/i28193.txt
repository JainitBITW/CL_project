इस पद्धति को भिन्न-भिन्न ईसाई देशों में भिन्न-भिन्न वर्षों में स्वीकार किया गया। इससे इन देशों का इतिहास पढ़ते समय इस बात को ध्यान में रखना आवश्यक है। इस नवीन पद्धति को इटली, फ्रांस, स्पेन और पुर्तगाल ने 1582 ई0 में, प्रशिया, जर्मनी के रोमन कैथोलिक प्रदेश स्विट्जरलैंड, हॉलैंड और फ़्लैंडर्स ने 1583 ई0 में, पोलैंड ने 1586 ई0 में, हंगरी ने 1587 ई0 में, जर्मनी और नीदरलैंड के प्रोटेस्टेंट प्रदेश तथा डेनमार्क ने 1700 ई0 में, ब्रिटिश साम्राज्य ने 1752 ई0 में, जापान ने 1972 ई0 में चीन ने 1912 ई0 में, बुल्गारिया ने 1915 ई0 में, तुर्की और सोवियत रूस ने 1917 ई0 में तथा युगोस्लाविया और रोमानिया ने 1919 ई0 में अपनाया।