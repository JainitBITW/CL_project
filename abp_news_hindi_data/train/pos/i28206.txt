डॉ॰ नो की भूमिका जोसेफ वाइज़मन के पास गई, जिन्होंने ऐसी ही एक भूमिका द ट्वाईलाईट ज़ोन की कड़ी "वन मोर पॉलबिअरर" में निभाई थी। इस भूमिका के लिए नोएल कावर्ड, क्रिस्टोफर ली और मैक्स वॉन साइडो के नाम का भी सुझाव दिया गया था। फिल्मांकन के बस दो सप्ताह पहले तक, पहली प्रमुख बॉन्ड कन्या, हनी राइडर के पात्र को तय किया जाना बाकी था। निर्देशक यंग ने फॉक्स में डैरिल एफ जानुक से मुलाक़ात के समय स्विस पैदाइश वाली अभिनेत्री उर्सुला एंड्रेस, जो उस वक्त जॉन डेरेक की पत्नी थीं, की एक फिल्म देखी थी। उन्होंने वह तस्वीर ले जाकर निर्माताओं को दिखाया, जिन्होंने तुरंत ही उसे मंजूरी दे दी। 