1955 में, इयान फ्लेमिंग ने कैसीनो रोयाल फिल्म के अधिकार निर्माता माइकल गैरीसन और ग्रेगरी रैटोफ़ को बेच दिए। यह बाद में निर्माता चार्ल्स के.फेल्डमैन को बेचे गए। शुरुआत में फेल्डमैन फिल्म के निर्माण के एक प्रस्ताव के साथ ब्रोकोली और सोल्ट्ज़मैन के पास गए; लेकिन, थंडरबॉल पर केविन मैकक्लोरी के साथ हुए नकारात्मक अनुभव के कारण उन्होंने प्रताव को ठुकरा दिया। फेल्डमैन ने स्वयं ही निर्माण शुरू करने का फैसला किया और कॉनरी से सम्पर्क किया जिन्होनें इस फिल्म को करने के लिए 1 मिलियन डॉलर की मांग की जिसे फेल्डमैन ने ठुकरा दिया। अपनी पूर्व सनकी कॉमेडी फिल्म, वॉट्स न्यू, पुसीकैट? की सफलता के बाद, फेल्डमैन ने ऊसी प्रकार की एक और व्यंगात्मक बॉन्ड फिल्म बनाने का फैसला किया। हालांकि समस्याएं तब शुरू हुई जब अभिनेता पीटर सेलर्स, दृश्यों को अपूर्ण छोड़कर फिल्म से निकल गए और पटकथा पुनः लिखने वाले लेखक और निर्देशकीय परिवर्तन के कारण फिल्म का बजेट अब तक के किसी भी बॉन्ड फिल्म से बहुत ज्यादा बढ़ गया। कैसीनो रोयाले स्पूफ 1967 में जारी किया गया। कथानक में जेम्स बॉन्ड के कई प्रतिरूपधारक शामिल है चूंकि डेविड निवेन द्वारा निभाया गया असली किरदार अब बूढ़ा हो चूका है। इस प्रकार पीटर सेलर्स का चरित्र फ्लेमिंग के उपन्यास के जेम्स बॉन्ड के द्वारा किये गए एक्शन को करता है। वुडी एलेन को इस फिल्म में अपने अधिकांश सम्वादों को खुद ही लिखने की अनुमति दी गयी। वे जेम्स बॉन्ड के एक अयोग्य भतीजे जिमी बॉन्ड की भूमिका निभाते हैं।