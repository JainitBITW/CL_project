भूकंप का खतरा हर जगह अलग-अलग होता है। इस खतरे के हिसाब से भूमियों को चार हिस्सों में बांटा जाता है। ये जोन 2 से 5 तक कहलाते हैं। इनमें सबसे कम खतरे वाला जोन 2 होता है तथा सबसे ज्यादा खतरे वाला जोन-5 है। भारत में पूर्वोत्तर के सभी राज्य, जम्मू-कश्मीर, उत्तराखंड तथा हि.प्र. के कुछ हिस्से जोन-5 में आते हैं। उत्तराखंड के कम ऊंचाई वाले हिस्सों से लेकर उ.प्र. के ज्यादातर हिस्से, दिल्ली जोन-4 में आते हैं। मध्य भारत अपेक्षाकृत कम खतरे वाले हिस्से जोन-3 में आता है जबकि दक्षिण के ज्यादातर हिस्से सीमित खतरे वाले जोन-2 में आते हैं।