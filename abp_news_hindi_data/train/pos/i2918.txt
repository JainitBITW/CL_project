मायोत के लोग मातृभाषा के रूप में शिमाओरे और किबूशी भाषाएँ बोलते हैं। शिमाओरे पड़ोस के कोमोरोस में बोली जाने वाली शिकोमोरी भाषा की एक उपभाषा है, जबकि किबूशी पास के माडागास्कर में बोली जाने वाली मालागासी भाषा की एक पश्चिमी उपभाषा है। इनके अलावा कियांतालाओत्सी भी बोली जाती है, जो एक अन्य पश्चिमी मालागासी उपभाषा है। औपचारिक रूप से मायोत की राजभाषा फ्रान्सीसी है जिसे द्वीपों के लगभग सभी लोग लिख-पढ़ सकते हैं।