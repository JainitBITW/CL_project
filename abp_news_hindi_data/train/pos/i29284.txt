पारदर्शक स्वच्छमंडल, नेत्रोद, नेत्र लेंस और काचाभ द्रव आँख के प्रकाशकीय तंत्र के प्रधान अंग हैं। आँख का सबसे भीतरी संवेदनशील कंचुक, अर्थात् दृष्टिपटल, कैमरे की फोटोग्राफी-पट्टिका को निरूपित करता है। निलंबन स्नायु उभयोत्तल लेंस को अपने स्थान पर स्थिर रखती हैं, जिनके द्वारा यह रोमाभ पेशियों से जुड़ा होता है। पदार्थ से आनेवाली किरणें स्वच्छमंडल, नेत्रोद तथा लेंस से पारित होती हैं और लेंस द्वारा पीछे फोकस हो जाती हैं। स्वत: समायोजन के कारण लेंस की उत्तलता अधिक या कम हो सकती है एवं दृष्टिपटल पर किरणों के फोकस होने पर स्पष्ट, वास्तविक, छोटा और उल्टा बिंब बनता है।