दृष्टिपटल पर पड़नेवाला प्रकाश इसमें यांत्रिक, प्रकाश-रासायनिक और वैद्युत अनुक्रियाएँ उत्पन्न करता है। यांत्रिक परिवर्तनों में शंकु छोटे हो जाते हैं और षड्भुजाकार कोशिकाओं में रंजक द्रव्य अपनी प्रक्रियाएँ आरंभ करते हैं। शंकु और दंड में उपस्थित दृष्टि-नीलारुण विरंजित हो जाता है और प्रकाशमान पदार्थ का एक प्रकार का फोटोग्राफ, या दृष्टिपटलबिंब, बन जात है। अंत में, दृष्टिपटल के विद्युद्विभव में परिवर्तन भी होने लगता है।