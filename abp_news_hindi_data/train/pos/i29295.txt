यह पर्वत के समान है, जिसके चारों ओर अंधता का समुद्र हो। केंद्रबिंदु दृष्टिअक्ष को निरूपित करता है। विभिन्न आकृतियों के श्वेत पदार्थों तथा नीले, लाल, पीले, हरे रंग के पदार्थों को लेकर क्षेत्र का परीक्षण किया जाता है। बुध्न तथा प्रकाशपथ के रोगों में क्षेत्र के परीक्षण से निदान करने में सुविधा होती है। सामान्यत: नीले और पीले रंगों का क्षेत्र श्वेत की अपेक्षा 10% कम होता है तथा हरे और लाल रंगों का क्षेत्र और भी 10% कम।