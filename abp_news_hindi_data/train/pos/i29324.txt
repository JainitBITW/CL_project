यह वह अवस्था है, जिसमें नेत्रगोलक के पश्च खंड में रक्त भर जाने से अचानक दृष्टिह्रास होता है। इसके अनेक कारण हैं, जैसे ईलिस, हीमोफीलिस, रक्त दुरवस्था, केद्रिय शिरा थ्राम्बोसिस, प्रवृद्ध अवस्था का रेटिनोपैथिक्स, तीव्र रक्तक्षीणता तथा अन्य स्त्रवण की अवस्थाएँ। आघात संघट्टन या वेधन से भी तीव्र काचाभ रक्तस्त्राव संभव है। इन सभी अवस्थाओं में ईलिस रोग की स्थिति में विशेष सावधानी अपेक्षित है। अपेक्षित यह व्यापक रोग है, जो प्राय: 30 वर्ष के हृष्ट पुष्ट युवकों को हुआ करता है। इसकी हैतुकी अस्पष्ट है, लेकिन अनुमानत: क्षय और पूतिदूषण से होनेवाला पेरीफ्लेबिटिस इसका कारण समझा जाता है।