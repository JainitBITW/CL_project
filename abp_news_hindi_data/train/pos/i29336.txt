इसमें रोगी रात में या संध्या समय देखने में कठिनाई अनुभव करता है। यह रेटिनाइटिस पिगमेंटोज़ा तथा शुष्क अक्षिपाक में उत्कृष्ट रूप से होती है। यह स्थानिकमारी रूप में, विशेषत: गरम देशों में, तेज धूप में आँख खुली रखने पर भी होती है। दृष्टि नीललोहित की न्यूनता से दृष्टिपटल के दंडों की क्रिया में गड़बड़ होने से रतौंधी होती है। शुष्क अक्षिपाक तथा स्थानिकमारी रोग के लक्षण का कारण वसा में विलेय विटामिन 'ए' की आहार में कमी होता है। आंत्रेतर विधि से अधिक विटामिन ए का देना ही इसका उपचार है।