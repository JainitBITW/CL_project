श्रेयस अय्यर ने अपने अंतरराष्ट्रीय क्रिकेट कैरियर की शुरुआत 01 नवम्बर 2017 को न्यूज़ीलैंड क्रिकेट टीम के खिलाफ फिरोज शाह कोटला ग्राउंड, दिल्ली में की थी हालाँकि उस मैच में इन्हें बल्लेबाजी करने का मौका नहीं मिला था। इसके बाद अय्यर को राजकोट के मैच में खेलने का मौका मिला और 21 गेंदों पर 23 रनों की पारी खेली थी। फिर बाद में अय्यर को सीरीज के अंतिम मैच में भी जो विशाखापत्तनम में खेला गया था उसमें मौका मिला लेकिन वर्षा के कारण वो मैच मात्र 8-8 ओवर का था जिसमें अय्यर ने 6 गेंदों पर 6 रन बनाए थे।