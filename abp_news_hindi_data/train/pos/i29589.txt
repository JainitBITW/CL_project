इसके बाद श्रेयस अय्यर ने अपने एक दिवसीय अंतरराष्ट्रीय क्रिकेट की शुरुआत श्रीलंका के खिलाफ 3 वनडे मैचों की सीरीज के दौरान 10 दिसम्बर 2017 को धर्मशाला, हिमाचल प्रदेश में श्रीलंकाई टीम के खिलाफ की थी लेकिन पहले एक दिवसीय मैच में ये विफल रहे थे और महज 9 रन ही बना पाए थे नुवान प्रदीप की गेंद पर बोल्ड आउट हुए थे। लेकिन श्रृंखला के दूसरे मुकाबले में इन्होंने अपने हुनर को दिखाया और रोहित शर्मा का साथ देते हुए शानदार बल्लेबाजी की थी और 88 रनों की पारी खेली। उस मैच में रोहित शर्मा ने अपने एक दिवसीय क्रिकेट कैरियर का तीसरा दोहरा शतक लगाया था।