आयोदधौम्य के आश्रम में ओपवेशिक गौतम का पुत्र आरुणि, वसिष्ठ कुलोत्पन्न व्याघ्रपाद का पुत्र उपमन्यु तथा वैद शिक्षा पाते थे। धौम्य बड़े परिश्रमी थे और शिष्यों से भी खूब काम लेते थे। पर उनके शिष्य गुरु के प्रति इतना आदर एवं श्रद्धा रखते थे कि वे कभी उनकी आज्ञा का उल्लंघन नहीं करते थे। धौम्य ने प्रथम दिन ही आरुणि की परीक्षा ली। उस दिन खूब वर्षा हो रही थी। तभी धौम्य ने आरुणि से कहा कि वर्षा में खेत की मेंड बाँध आओ ताकि वर्षा का पानी खेत में ही रहे, बाहर न आए। आरुणि गुरु की आज्ञा पाकर बाँध देखने गया। उसने देखा कि मेंड टूट गयी है और पानी तेज़ी से बह रहा है। पानी रोकने के उसके सारे प्रयास व्यर्थ गये तो वह स्वयं पानी को रोकने के लिये लेट गये थे।