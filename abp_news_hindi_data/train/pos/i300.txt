अंग्रेजी शासन काल मे अंग्रेजों तथा उनके सहयोगी जमींदारों तथा कांग्रेस कार्यकर्ताओं तथा जनता पर एक-एक नहीं, अपितु अनेक अत्याचार हुआ करते थे। मई 1931 में प्रो॰ षिब्बन लाल सक्सेना के गढ़ कहे जाने वाले गांव खेसरारी की जमींदारों ने इसलिए लुटवाया कि वहां के लोग दो या ढाई रूपये बीघे के स्थान पर 4 रूपये प्रति बीघा की दर से लगान देने में आना-कानी कर रहे थे। यह मामला महात्मा गांधी जी ने इंग्लैंड में होने वाले गोज मेज कांफ्रेंस मे उठाया। फलस्वरूप बाबा राघवदास जी इस मामले के निस्तारण के लिए पंच नियुक्त हुए। 1941 के सत्याग्रह के माहौल में सिसवा के जमींदार श्री परमहंस सिंह के जेष्ठ पुत्र श्री राम प्रसाद ने सत्याग्रह में भाग लिया और कांग्रेस पार्टी में सम्मिलित हो गये।