राष्ट्रीय राजमार्ग से सटे होने के कारण यहां पर यातायात की अच्छी सुविधा है। सरकारी तथा निजी दोनों प्रकार की बसें गांव से होकर जाती हैं। कुछ किलोमीटर की दूरी पर फूलपुर है, जहां गांव से निकटतम रेलवे स्टेशन स्थित है। यहां पर सड़क के पहले 2 लेन की थी, परंतु अब सड़क चौड़ीकरण के दौरान इसे चार लेन में बदला जा रहा है। गांव के अंदर की सड़क व्यवस्था अच्छी होने के कारण प्राइवेट वाहनों का इस्तेमाल भी बहुतायत में होता है।