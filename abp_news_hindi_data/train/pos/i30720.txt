सबसे प्रारंभिक मई दिवस समारोह, फूलों की रोमन देवी के त्यौंहार फ्लोरा और जर्मेनिक देशों के समारोह वालपुर्गिस नाईट के साथ पूर्व ईसाई दौर में सामने आया। यह गेलिक बेलटेन के साथ भी जुड़ा हुआ है। यूरोप में धर्मांतरण की प्रक्रिया के दौरान, कई मूर्तिपूजक समारोहों को त्याग दिया गया था, या ईसाईकरण कर दिया गया था। मई दिवस का एक अधिक धर्मनिरपेक्ष संस्करण यूरोप और अमेरिका में मनाया जाता रहा है। इस रूप में, मई दिवस को मेपोल के नृत्य और मई की महारानी के राज्याभिषेक की परंपरा के लिए सबसे ज़्यादा जाना जाता है। विभिन्न नव-मूर्तिपूजक समूह, 1 मई को इन रिवाजों के विभिन्न संस्करणों को मनाते हैं। 