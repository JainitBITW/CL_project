सन्तान प्रसव मानव गर्भावस्था अथवा गर्भकाल का समापन है जिसमें एक महिला के गर्भाशय से एक अथवा अधिक नवजात शिशुओं का जन्म होता है। मानव-शिशु की सामान्य प्रसूति की प्रक्रिया को प्रसव के तीन चरणों में विभाजित किया गया है: गर्भाशय ग्रीवा का छोटा होना और फैलना, शिशु का बाहर निकलना और शिशु जन्म, और गर्भनाल का बाहर निकलना। कई मामलों में, जिसकी संख्या में वृद्धि हो रही है, बच्चे का जन्म सीज़ेरियन सेक्शन के द्वारा करवाया जाता है, जिसमें योनि द्वारा जन्म के स्थान पर शिशु को पेट में चीरा लगा कर निकाला जाता है। अमेरिका और कनाडा में यह क्रमशः कुल प्रसूति में लगभग 3 में से 1 बार और 4 में से 1 बार होता है । विकसित देशों में अधिकांश प्रसव अस्पताल में होते हैं, जबकि विकासशील देशों में अधिकांश जन्म 'पारंपरिक जन्म परिचर' की मदद से घर पर होते हैं। 