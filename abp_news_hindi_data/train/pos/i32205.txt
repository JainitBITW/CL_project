समाधि लगभग 1 मीटर ऊँचे मंच पर निर्मित है जिसका प्रवेश द्वार पांच सीढ़ी ऊपर है। मुख्यद्वार पर चार खंभे हैं जिनसे पारंपरिक गुजराती शैली के अत्यंत कलात्मक सर्पाकार शिल्प ऊपर जाते हुए छत को सहारा देते हैं। इनके बीच निर्मित जाली में ज्यामितीय आकारों के साथ बेलबूटों की आकर्षक नक्काशी है। खंभों के नीचे के भाग घंटे की भांति लंबाकार हैं जबकि ऊपरी सिरे पर अर्धचक्र बनाया गया है। मुख्य समाधि के चारो ओर संगमरमर की जाली लगाई गई है, जो बारीक काम के कारण देखने में हाथीदांत के समान लगती है। समाधि अर्द्ध गोलाकार गुंबद वाले मुख्य कक्ष में स्थित है जिसकी अष्टकोमी कुर्सी काले और पीले रंग के मोजै़क संगमरमर से बनी है। इस पर एक आबनूस छत्र संलग्न है, जो आमतौर पर हरे कपड़े का होता है। मुख्य कक्ष का दरवाजा़ जटिल अराबेस्क आधार पर बना है और इस पर कुरान से छंद लिखे गये हैं।