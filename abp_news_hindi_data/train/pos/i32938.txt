सन् 1203 में उनके ख़ान का मंगोल सम्राट चंगेज़ ख़ान से युद्ध हुआ जिसमें वह मारा गया। तायान ख़ान का बेटा कुचलुग ख़ान अपने बचे-कुचे नायमन सैनिकों को लेकर कारा-ख़ितान के पास शरण मांगने गया। उसे सत्कार से पनाह दी गई और ख़ितान ख़ान ने अपनी बेटी की शादी भी उस से करवाई। कुचलुग ने एहसान-फरामोशी की और अपने ही ससुर के विरुद्ध षड्यंत्र रचकर उसे मरवा दिया और सत्ता पर क़ब्ज़ा कर लिया। उसके बाद वह अपने क्षेत्र के कुछ मुस्लिम शहरियों पर ज़ुल्म करने लगा जिस से विद्रोह भड़का और मंगोलों ने मौक़ा पाकर उसे हरा डाला।