1950 में लुइस टेड को लेकर अपने चचेरे भाई-बहन एलन और जेन के घर रहने वाशिंगटन चली आई. अगले साल उसने जॉनी कुलपेप्पर नाम के बावर्ची और गवैये से शादी कर ली. इस तरह टेड का सरनेम बन्डी पड़ गया. लुइस और जॉनी ने चार बच्चे पैदा किये, पर टेड अपने सौतले भाई-बहनों के ज़्यादा घुल-मिल ना पाया. किशोरावस्था से ही से ही बलात्कार दर्शाने वाली पत्रिकाएं, उपन्यास और फ़िल्में पसंद थीं. शराब पीकर वह मोहल्ले की खिड़कियों में झाँक कर कपड़े उतारती हुई औरतों को देखता रहता था. कचरे के डब्बों में वह नंगी तस्वीरों को भी खोजता रहता था. स्कूल के दौरान उसे चोरी करने के लिए दो बार गिरफ्तार किया गया. पर 18 साल का होने पर नियमानुसार उसका आपराधिक रिकॉर्ड मिटा दिया गया.