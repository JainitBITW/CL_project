कुछ लोग कुछ समय के लिए या कभी कभार दूसरे लोगों की उपस्थिति में मूत्र त्याग करने में कठिनाई अनुभव करते हैं। पारुरीसिस में यह स्थिति सामान्य संकोच, शर्मिंदगी, उलझन या फिर इसका डर कि लोग जान जायेंगे कि कोई पेशाब नहीं कर पा रहा है, से भी परे चली जाती है। कुछ लोग चलते वाहनों में पेशाब नहीं कर पाते वहीं, कुछ लोग एक शांत शौचालय में अपने गिरते हुए मूत्र की आवाज से बेचैन हो जाते हैं। गंभीर मामलों में, पारुरीसिस से पीड़ित व्यक्ति सिर्फ तभी पेशाब कर सकता है जब या तो वो अपने घर पर अकेला हो या फिर उसे कैथीटेराइजेशन की प्रक्रिया के माध्यम से पेशाब कराया जा सकता है।