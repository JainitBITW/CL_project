खुफिया पुलिस का उपयोग कालांतर में राजनीतिक प्रवृत्तियों से संबंधित सूचनाएँ प्राप्त करने के लिए भी किया जाने लगा। आज के युग में व्यक्ति अथवा संपत्ति संबंधी अपराधों के अतिरिक्त राजनीतिक एवं सामयिक महत्व की सूचनाएँ प्राप्त करने में खुफिया पुलिस का उपयोग होता है। खुफिया पुलिस हमारे देश में गुप्तचर विभाग के बृहत् संगठन के रूप में आज विद्यमान है। भारत के प्रत्येक प्रदेश में गुप्तचर विभाग मुख्यत: दो अंगों में विभक्त है। एक अंग महत्वपूर्ण अपराधों के अनुशीलन एवं विवेचन का कार्य करता है तथा दूसरा अंग आंतरिक व्यवस्था, सुरक्षा आदि से संबंधित राजनीतिक महत्व की सूचनाएँ एकत्र कता है।