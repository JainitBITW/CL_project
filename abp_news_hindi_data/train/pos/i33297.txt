सी. आई. डी. अथवा गुप्तचर विभाग के अब अन्य अनेक उपांग हैं जिनके द्वारा अपराधविवेचन में परोक्ष सहायता मिलती है। प्रदेश में केंद्रीय रूप में एवं प्रत्येक जनपद में स्थानीय रूप में अपराधों के रिकार्ड्स रखने का कार्यालय होता है जहाँ महत्वपूर्ण सूचनाएँ उपलब्ध होती हैं। अंगुलियों की छाप, पदचिह्नों की छाप का एक केंद्रीय कार्यालय प्राय: प्रदेशीय सी. आई. डी. के अंतर्गत बना है जहाँ दंडित अपराधियों के अंगुलचिह्नों आदि का रिकार्ड रहता है।