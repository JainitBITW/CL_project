अमरीका के 49 राज्यों का कोई केंद्रीय पुलिस शासन नहीं है। केंद्रीय एवं राज्य सरकार, काउंटी शासन, नगरों के और ग्रामीण रूप से पुलिस दल स्थापित दल हैं। 20वीं सदी के मध्य में ऐसे सवैतनिक अथवा अर्धवैतनिक पुलिस कर्मचारियों की कुल संख्या लगभग पौने दो लाख थी। न्यूयार्क सरीखे नगर से स्थानीय पुलिस का प्रत्येक 20 हजार व्यक्ति पर एक अथवा दो पुलिस कर्मचारी का अनुपात था। दूसरे महायुद्ध का आरंभ होने तक प्रत्येक राज्य ने अपना एक छोटा-मोटा पुलिस समुदाय निर्मित कर लिया था। केंद्रीय रूप से केवल फेडरल ब्यूरो ऑव इनवेस्टीगेशन नाम की संस्था ही काम करती है। पुलिस कर्मचारियों की संख्या अपेक्षाकृत कम होते हुए भी अमरीकन पुलिस प्रचुर साजसज्जा, मोटर गाड़ियों और आदेशवाहक साधनों से युक्त हैं और इसलिए कार्यकुशल हैं।