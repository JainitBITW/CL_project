मिरात उल-उरूस नज़ीर अहमद देहलवी द्वारा लिखा गया और सन् 1869 में प्रकाशित हुआ एक उर्दू उपन्यास है। यह उपन्यास भारतीय और मुस्लिम समाज में महिला शिक्षा को बढ़ावा देने वाले कुछ तत्वों के लिए प्रसिद्ध है और इससे प्रेरित होकर हिन्दी, पंजाबी, कश्मीरी और भारतीय उपमहाद्वीप की अन्य भाषाओं में भी इस विषय पर आधारित उपन्यास लिखे गए। छपने के 20 वर्षों के अन्दर-अन्दर इस किताब की 1 लाख से अधिक प्रतियाँ बिक चुकी थीं। यह अक्सर उर्दू भाषा का पहला उपन्यास माना जाता है।