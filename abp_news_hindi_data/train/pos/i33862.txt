स्टर्लिंग किले के बारे में पहली जानकारी 1110 में मिलती है जब राजा एलेक्ज़ेंडर 1 ने यहाँ एक प्रार्थनाघर बनवाया। सम्भ्वत: यहाँ अब तक शाही केंद्र का निर्माण हो चुका था। क्योंकि एलेक्ज़ेंडर की यहाँ 1124 में मृत्यु हुई थी। उसके उत्तराधिकारी राजा डेविड 1, स्कॉटलैंड का राजा के शासनकाल में स्टर्लिंग एक शाही नगर व राजधानी और क़िला एक मह्त्वपूर्ण प्रशासनिक केंद्र बन गया। राजा विलियम I ने यहाँ क़िले के दक्षिण में एक मध्ययुगीन अभयारण्य बनवाया। लेकिन 1174 में अंग्रेज सेनाओं से हारने के बाद उसे स्टर्लिंग समेत अपने कई क़िले अंग्रेजों को देने पडे। इस बात के कोई सबूत नहीं हैं कि अंग्रेज कभी इस क़िले में रहे और रिचर्ड 3 ने इसे 1189 में आधिकारिक तौर पर स्कॉटों को लौटा दिया था। स्टर्लिंग का यह क़िला स्कॉटों का पसंदीदा निवास स्थान बना रहा। 1214 में यहाँ विलियम की मृत्यु हुई और 1260 में एलेक्ज़ेडर 3 ने पास ही में हिरणों के शिकार के लिये एक नया अभ्यारणय बनवाया।