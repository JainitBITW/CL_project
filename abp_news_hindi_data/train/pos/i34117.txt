वैदिक सनातन धर्म को पुनर्जीवित करने वाले आदि शंकराचार्य के द्वारा स्थापित चार प्रमुख संस्थानों में एक है गोवर्धन मठ। शंकर के चार प्रमुख शिष्यों पद्म-पाद, हस्ता-मलक, वर्तिका-कर और त्रोटकाचार्य को भारत के उत्तर, दक्षिण, पूर्व और पश्चिम के इन चार प्रमुख शिक्षण संस्थानों का दायित्व सौंपा गया था। इन मठों के संस्थापक आदि शंकर के सम्मान में बाद के मठाधीशों में से प्रत्येक को शंकराचार्य के तौर पर ही जाना जाता जाता है। इस तरह ये अद्वैत वेदान्त के रक्षक माने जाने वाले दशनामी सन्यासियों के प्रमुख भी माने जाते हैं। ज्ञान की ये प्रमुख चार गद्दियाँ पुरी, श्रृंगेरी, द्वारका और ज्योतिर्मठ में स्थित हैं।