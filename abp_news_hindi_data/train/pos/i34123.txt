यू. एस. ए. मे होने वाली पहली एयर रेस 10 से 20, जनवरी 1910 को लॉस एंजिलस के दक्षिण मे स्थित डमिंगेज़ फील्ड मे हुई थी. विमान चालकों ए. रॉय कनाबेंषुए और चार्ल्स विलर्ड द्वारा आयोजित इस रेस को रेलरोड मॅगनेट हेन्री हनटिंगटन और द लॉस एंजिलस मर्चेंट्स आंड मॅन्यूफॅक्चरर्स असोसियेशन द्वारा प्रायोजित किया गया था. विलियम रॅनडॉल्फ हर्स्ट ने अपने लॉस एंजिलस एग्ज़ॅमिनर नाम के समाचार पत्र मे इसका विवरण छापा था और प्रतियोगिता स्थल पर उन्होने अपने समाचार पत्र के विज्ञापन वाला एक गर्म हवा का गुब्बारा भी लगाया था. इस रेस मे 43 प्रतियोगियों ने भाग लेने की इच्छा जाहिर की पर अंत मे सिर्फ़ 16 ही भाग ले सके. इसी रेस के दौरान प्रसिद्ध सैन्य विमान चालक और विमानन क्षेत्र के प्रणेताओं मे से एक जिम्मी डूलिट्ल, जो तब 13 साल के थे, ने पहली बार कोई हवाई जहाज़ देखा था. 