अवतार का विकास कार्य 1994 में शुरू हुआ जब कैमरून ने 80 पन्नों की कहानी फ़िल्म के लिए लिखी। इसका चित्रीकरण कैमरून की 1997 की फ़िल्म टाइटैनिक के पूर्ण होने पर शुरू होना था व 1999 में रिलीज़ किया जाना था परन्तु कैमरून के अनुसार उस वक्त उनकी कल्पना को चित्रित करने के लायक तकनीक उपलब्ध नहीं थी। अवतार में नाह्वी की भाषा पर कार्य 2005 की गर्मियों में शुरू हुआ और कैमरून ने कथानक का व एक काल्पनिक ब्रह्मांड का विकास 2006 की शुरुआत में शुरू किया। फ़िल्म का अधिकृत बजट $237 मिलियन था। बाकी कार्य मिलकर इसकी लागत $280 मिलियन से $310 मिलियन निर्माण व $150 मिलियन प्रचार के लिए लग गई। फ़िल्म का चित्रीकरण बेहद नई व उत्तीर्ण मोशन कैप्चर तकनीक का उपयोग करके किया गया व इसे आम प्रिंट के साथ 3डी में भी रिलीज़ किया गया। साथ ही इसका 4डी प्रिंट दक्षिण कोरिया के कुछ सिनेमाघरों में रिलीज़ किया गया।