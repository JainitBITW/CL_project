स्ट्रेप्टोमाइसीट चिकित्साशास्त्र और औषधशास्त्र में बहुत महत्वपूर्ण हैं। बैक्टीरिया संक्रमण के उपचार में प्रयोग होने वाले प्राकृतिक स्रोतों से उपलब्ध दो-तिहाई प्रतिजैविक स्ट्रेप्टोमाइसीट द्वारा निर्मित होते हैं, जिसमें नियोमाइसिन, सिपेमाइसिन, ग्रिपेमाइसिन, बोट्रोमाइसिन और क्लोरम्फ़ेनिकोल शामिल हैं। प्रसिद्ध स्ट्रेप्टोमाइसिन नामक प्रतिजैविक दवाई स्ट्रेप्टोमाइसीट द्वारा ही बनाई जाती थी और इसका नाम इसी बैक्टीरिया पर रखा गया था, हालांकि अब इसे कम प्रयोग किया जाता है। अधिकांश स्ट्रेप्टोमाइसीट रोगजनक नहीं हैं, हालांकि कुछ जातियाँ मानवों में रोग की कारण होती हैं।