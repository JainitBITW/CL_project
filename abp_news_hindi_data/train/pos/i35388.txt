खगोलशास्त्र में गैलेक्सियों के रेशे या महान दीवारें ब्रह्माण्ड की सारी वस्तुओं में सब से बड़े ज्ञात ढाँचे होते हैं। यह बहुत ही बड़े रेशेदार ढाँचे होते हैं जिनमें हर रेशे की लम्बाई आम तौर पर 15 से 25 करोड़ प्रकाश वर्ष होती है। इन रेशों में गैलेक्सियाँ होती हैं जो एक-दूसरे से गुरुत्वाकर्षण से बंधी होती हैं। इन रेशों के बीच में ख़ाली स्थान होता है, जिन्हें रिक्तियाँ कहते हैं। रेशों के अन्दर वह जगहे जहाँ गैलेक्सियों का घना जमावड़ा होता है "महागुच्छे" कहलाते हैं।