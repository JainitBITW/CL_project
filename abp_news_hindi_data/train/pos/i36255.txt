राजनीतिक और कानूनी मामलों में व्यस्त रहते हुए भी वह विज्ञान और दर्शन में गंभीर रुचि रखता था। उसकी साहित्यिक कृतियों में उसकी व्यावहारिक मनोवृत्ति दिखाई देती है। "एसेज" उसके 28 वर्षों की अवधि में लिखे गए 58 निबंधों का संग्रह है। संक्षेप, सूत्रात्मकता और चित्ताकर्षक रूपक उसकी शैली की विशेषताएँ थीं। "डि सैपिएंशिया वेटेरम", द विज़डम ऑव् द एंशिएंट्स, और हिस्ट्री ऑव् द रेन ऑव् हेनरी सेवेन्थ नामक उसकी कृतियाँ ऐतिहासिक और राजनीतिक विषयों में सूक्ष्म अनुसंधान, समझ वाली बुद्धि और विश्लेषण प्रतिभा का परिचय देती है। दार्शनिक कृतियों में "इंस्टोरेशियो मैग्ना" और "नोवम आर्गैनम" उल्लेखनीय हैं। इनके अतिरिक्त "दि एडवांसमेंट आव लर्निग" और "डि आगमैंटिस साइंशिएरम" ज्ञानमीमांसा पर विस्तृत रचनाएँ है।