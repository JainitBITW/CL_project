तीसरी से दसवी शताब्दी ईसवी काल में मालागासी लोगों के पूर्वजों ने आधुनिक इण्डोनेशिया व मलेशिया के बोर्नियो द्वीप से नौकाएँ लेकर हिन्द महासागर पार किया और माडागास्कर में आ बसे। उस काल में संस्कृत मलय द्वीपसमूह में ज्ञान व धर्म की भाषा थी। जब मालागासी लोगों के पूर्वजों ने महासागर पार करा, वे अपने साथ संस्कृत के लगभग 35 शब्द भी ले आये जो कुछ बदलकर आज भी मालागासी भाषा में मिलते हैं। इनमें करोड़ संख्या के लिये संस्कृत का शब्द "कोटि" है, जो मालागासी में "कति" बन गया है। इसी तरह वैशाख बदल गया है और अधुनिक मालागासी में अप्रैल को "साका मासय" और मई को "साका वे" कहा जाता है।