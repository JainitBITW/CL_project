मिस्र के 18 वें वंश के राजाओं ने सबसे पहले इस नीति को अपनाया और सबसे पहला मिस्र साम्राज्य खड़ा किया, 18 वें वंश के राजा थुतमोस तृतीय अपनी दिग्विजिय के कारण काफी प्रसिद्ध हुए। पर बाद में 18 वें वंश के राजा अखेनातेन के काल में मिस्र साम्राज्य डगमगाने लगा और उसने अपने कई प्रान्त खो दिए, अखेनातेन ने प्राचीन मिस्र के पारंपरिक धर्म को त्याग कर अतेन नाम के ईश्वर की पूजा करने लगा और इसे राष्ट्रीय धर्म घोषित कर दिया था जिस कारण मिस्र में अराजकता फ़ैल गई थी। अखेनातेन के बाद उसके पुत्र तुथंखमुन ने और उसके उत्तराधिकारियों ने मिस्र के खोये हुए गौरव को वापस लाने का काफी प्रयास किया पर वे नाकाम रहे।