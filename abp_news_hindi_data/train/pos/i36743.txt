सन् 1969 में फिल्म मेरे हुजूर के लिये सर्वश्रेष्ठ पार्श्वगायक, 1971 में बंगला फिल्म निशि पदमा और 1970 में प्रदर्शित फिल्म मेरा नाम जोकर में सर्वश्रेष्ठ पार्श्वगायन के लिये फ़िल्मफ़ेयर पुरस्कार से सम्मानित किये गये। भारत सरकार ने मन्ना डे को फिल्मों में उल्लेखनीय योगदान के लिये सन् 1971 में पद्म श्री सम्मान और 2005 में पद्म भूषण पुरस्कार से सम्मानित किया। इसके अतिरिक्त सन् 2004 में रवीन्द्र भारती विश्वविद्यालय ने उन्हें डी॰लिट्॰ की मानद उपाधि दी। फिल्मों में उनके उल्लेखनीय योगदान को देखते हुए सन् 2007 में उन्हें फिल्मों का सर्वोच्च सम्मान दादासाहेब फाल्के पुरस्कार प्रदान किया गया।