संसारे के सबसे पुराने जलसेतु इटली, फ्रांस और स्पेन में मिलते हैं। इटली में दूसरी सदी ई.पू. से ही जलवाहिनी एवं जलसेतु बनने लगे थे। रोमन लोगों द्वारा बनाया हुआ 'पॉट ड्यू गार्ड' नामक जलसेतु नीम  में आज भी खड़ी है, जिसकी रूपाकृति की भव्यता अतुलनीय है। इसमें डाटों के तीन स्तर हैं: पहिले स्तर में 60-70 फुट पाटवाली छ:, दूसरे से 35 फुट पाटवाली 11 और तीसरे स्तर में छोटी छोटी 35 डाटें हैं, जिनके ऊपर नहर बनाई गई थी। एक जलसेतु सेगोइरा में, 2,780 फुट लंबा और 102 फुट ऊँचा है, जिसमें दो मंजिलों में चिनाई की 109 डाटें हैं। यह अभी तक प्रयोग में आता है।