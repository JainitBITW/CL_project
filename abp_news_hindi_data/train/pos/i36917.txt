हिंद के बेटों, हाथ धरे क्यों बैठे हो,क्या किसी देवता की मदद का इंतज़ार कर रहे हो?कमर कसो, उठो और जुट जाओ!क़ौमें अपने भाग्य ख़ुद बनाती हैं!तुम्हारी धरती, तुम्हारी ज़िंदगियाँ, सब दाव पर लगा है, लेकिन,अपनी बाज़ी तुम ख़ुद नहीं खेल रहे;क्या गूंगे हो? आवाज़ उठाओ और अपनी बाज़ी छीनो!क़ौमें अपने भाग्य ख़ुद बनाती हैं!तुम्हारी दौलत, तुम्हारी विद्या, किस काम की?बेकार की उपाधियाँ, घिनौने सौदे?सच्चा स्वराज्य इन सब से ज़्यादा क़ीमती है!क़ौमें अपने भाग्य ख़ुद बनाती हैं!अंधेरों में खुसर-फुसर करने वाले,कीड़ों की तरह ज़मीन के नीचे छुपने वाले,ऐसों से बिगड़ी कभी नहीं सँवरती!क़ौमें अपने भाग्य ख़ुद बनाती हैं!तुम गुलाम हो या तुम आज़ाद मर्द हो,तुम जो परछाइयों में घुटनों पर चलते हो?अपने मसलों का फैसला तुम्हारे अपने हाथों में है!क़ौमें अपने भाग्य ख़ुद बनाती हैं!हिंद के बेटों, उठो और जुट जाओ,किसी को अपना रस्ता मत रोकने दो;देखो! पूरब में पौ फट रही है;क़ौमें अपने भाग्य ख़ुद बनाती हैं!