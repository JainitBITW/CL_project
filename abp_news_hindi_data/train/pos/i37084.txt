भौतिकीय रासायनिक साम्यावस्था के सिद्धांत का निरूपण ऊष्मागतिकी से किया जाता है। ऊष्मागतिकी के प्रथम तथा द्वितीय नियम के आधार पर किसी तत्व के पृथक् भाग अथवा तंत्र में, जिसे स्थिर ताप तथा स्थिर दबाव पर रखा गया हो तथा जिसमें भौतिकीय रासायनिक साम्यावस्था स्थापित हो चुकी हो, स्वतंत्र ऊर्जा F न्यूनतम हो जाती है। आंतरिक ऊर्जा E तथा दबाव p और आयतन v के गुणनफल को जोड़ने पर तथा योगफल में से ताप T तथा एंट्रोपी  के गुणनफल से प्राप्त राशि को घटा देने से शेष राशि F के बराबर होती है। अत: F = E + pv - TS . उपर्युक्त दशा में स्वतंत्र ऊर्जा का परिवर्तन चाहे कार्य हो अथवा नहीं, दोनों ही परिस्थितियों में समान होता है।