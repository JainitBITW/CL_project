हिल खड़िया पश्चिम बंगाल के मिदनापुर, पुरूलिया, बाँकुड़ा जिलों में, बिहार के सिंहभूम में, मध्य प्रदेश के रायगढ़, बिलासपुर, रायपुर और उड़ीसा के गंजाम, कटक, कालाहाँडी, क्योंझर, ढेंकानाल, पुरी, बोंलगीर, मयूरभंज, सुन्दरगढ़ और संबलपुर जिलों में रहते हैं।अभी तक ये जंगलों पर ही पूर्णतया निर्भर हैं। इसलिए ये कहीं जमकर रह नहीं पाते, और न खेती कर पाते हैं। ये घुमन्तु जीवन व्यतीत करते हैं। इधर झारखण्ड के घाटशिला जैसे स्थानों में इन्हें बसाने और उद्योगों में लगाने की कोशिश की गई है। यद्यपि इन्हें समाज की मुख्यधारा से जोड़ने की कोशिश की गई है किन्तु सरकार अपने प्रयत्न में असफल रही है। फिर भी कुछ थोड़े से लोग तसर उद्योगों में लगे हैं।