स्टार न्यूज़ का प्रदर्शन फरवरी 1998 को आरम्भ हुआ था। 2003 से यह एक पूर्ण हिन्दी भाषीय चैनल बन गया। यह एक पहला द्विभाषिक समाचार सेवा प्रदान करने वाला चैनल था। 2003 ई° तक यह स्टार टीवी के नेतृत्व में तथा एनडीटीवी के निर्देशन में प्रसारित होता था। परन्तु 2003 में एनडीटीवी से समझौता खत्म होने के बाद स्टार टीवी द्वारा इसे एक पूर्ण हिन्दी भाषीय चैनल पर स्थानान्तरित कर दिया गया। 16 अप्रैल 2012 को एबीपी समूह ने स्टार टीवी से समझौता रद्द होने के बाद स्टार न्यूज़ को एबीपी न्यूज़ बना दिया। 