आईआरएनएसएस-1एफ़ भारतीय क्षेत्रीय नौवहन उपग्रह प्रणाली के सात उपग्रहों की श्रृंखला में छठा उपग्रह है। इससे पहले आईआरएनएसएस-1ए, आईआरएनएसएस-1बी, आईआरएनएसएस-1सी, आईआरएनएसएस-1डी और आईआरएनएसएस-1ई अंतरिक्ष में प्रक्षेपित किये जा चुके हैं। यह उपग्रह भारतीय क्षेत्र के लिए नौवहन सेवाएं प्रदान करने के लिए सात उपग्रहों के नक्षत्र का हिस्सा है। यह उपग्रह भू-समकालिक कक्षा में स्थापित किया गया है। इसे पीएसएलवी-एक्सएल सी32 से 10 मार्च 2016 को 16:01 आईएसटी पर छोड़ा गया। 