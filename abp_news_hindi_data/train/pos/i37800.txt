भूकंप के इतिहास वाले देशों में उच्च विकसित भूकंपी कोड तैयार किए गए हैं। अतः जापान, न्यूजीलैंड तथा अमेरिका जैसे देशों के पास विस्तृत भूकंपी कोड प्रावधान मौजूद हैं। भारत में इमारतों के लिए कोडों का विकास जल्दी ही आरंभ हो गया था। आज भारत में भूकंपी कोडों की एक अच्छी-खासी सूची मौजूद है जो विभिन्न प्रकार की इमारतों पर लागू होते हैं, जिनमें मिट्टी या कम मजबूत चिनाई वाले घरों से लेकर आधुनिक भवन तक शामिल हैं। लेकिन, भूकंपी सुरक्षा को सुनिश्चित करने की कुंजी एक ऐसी पुख्ता प्रणाली में छिपी है जो इन डिजाइन कोड प्रावधानों का वास्तविक निर्माणों में पालन करा सके और लागू करा सके।