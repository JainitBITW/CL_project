भूकंपी कोड किसी क्षेत्र विशेष या देश के लिए उसी के अनुरूप होते हैं। उनमें स्थानीय भूकंप विज्ञान, खतरे के स्वीकार्य स्तर, भवन प्रारूपताओं तथा निर्माण में प्रयुक्त सामग्रियों और विधियों को ध्यान में रखा जाता है। साथ ही, किसी देश द्वारा भूकंपी इंजीनियरी के क्षेत्र में की गई प्रगति के भी वे सूचक होते हैं। भारत में 1962 में आई एस 1893 नामक प्रथम औपचारिक भूकंपी कोड प्रकाशित हुआ था। वर्तमान में भारतीय मानक ब्यूरो के अंतर्गत निम्नलिखित भूकंपी कोड आते हैं।