इसके एक साल बाद मई 1748 में माधोसिंह के समर्थक पेशवाओं ने ईश्वरीसिंह पर दबाव डाला कि वह माधोसिंह को चार/पांच परगने सौंप दे। इनकार किये जाने पर सन 1748 में माधोसिंह ने उदयपुर के महाराणा, मल्हारराव होलकर व कोटा, बूंदी, जोधपुर और शाहपुरा के नरेशों के साथ मिल कर फिर जयपुर पर हमला बोला।महाराजा सूरजमल भी दस हजार सैनिकों के साथ ईश्वरीसिंह की मदद के लिये जयपुर पहुंचे और अगस्त 1748 में जयपुर से 20 मील दूर बगरू में सेनापति हरगोविंद नाटाणी के नेतृत्व में युद्ध में एक बार फिर जयपुर की जीत हुई।"