प्रत्येक अंत:स्रावी ग्रंथि के स्त्राव में अधिकता या कमी हो जाने पर शारीरिक प्रक्रियाओं के विकृत हो जाने के कारण रोग उत्पन्न होते हैं। अवटुका ग्रंथि से नेत्रोंत्संधी गलगंड, मिक्सोडीमा या वामनता उत्पन्न होती है। अग्न्याशय की लेंगरहेंस द्वीपिका के स्त्राव, इंसुलिन, की कमी से मधुमेह या डायाबीटीज़ और अधिकता से शरीर में शर्कर्ह्राास उत्पन्न होता है। अधिवृक्क ग्रंथि के स्त्राव की अधिकता से वह दशा उत्पन्न होती है जो कशिंग का लक्षणपुंज कही जाती है और कमी से ऐडिसन का रोग हो जाता है। अधिवृक्क का अंतस्थ भाग ऐड्रिनेलिन उत्पन्न करता है, जिसकी न्यूनाधिकता से भयंकर परिणाम हो सकते हैं। पीयूषिका ग्रंथि अपने 17 या 18 स्त्रावों द्वारा शरीर की अधिशोषक है। उसका मृत्यु और जीवन से संबंध है। प्रजनन ग्रंथियां पुरुष में अंड और स्त्री में डिंब हारमोन बनाती हैं। पुरुष में पुरुषत्व के लक्षण और स्त्री में स्त्रीत्व उत्पन्न करनेवाले ये ही स्त्राव हैं। डिंब ग्रंथि के एक स्त्राव से गर्भ की वृद्धि होती है। इन स्रावों के घट बढ़ जाने से विपरीत परिणाम होते हैं।