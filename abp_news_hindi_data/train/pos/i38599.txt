चंडीगढ़ राज्य एड्स नियंत्रण सोसाइटी केंद्र-शासित क्षेत्र चंडीगढ़ में एड्स नियंत्रण, जागरण तथा रक्त बैंकों की देखरेख का काम करती है। चंडीगढ़ में 10.54 लाख की आबादी है। जनसंख्या का घनत्व प्रति स्कवैर किलोमीटर 9252 व्यक्ति है। जनसंख्या में लिंग-अनुपात प्रति हजार पुरुषों में 818 महिलाओं का है। शहरी क्षेत्रों में रहनेवालों की जनसंख्या का प्रतिशत 89.8% है और ग्रामीण आबादी 10.2% है। क्षेत्र में साक्षरता की दर 81.9% है। चंडीगढ़ में युवाओं में एचआइवी प्रसार 2003 में 0.5% था परन्तु 2006 में कमी आई है और तब से यह 0.25% बना रहा है।