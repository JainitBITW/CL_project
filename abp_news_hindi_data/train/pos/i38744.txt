मध्य प्रदेश में विधान सभा की 230 सीट है। राज्य से भारत की संसद को 40 सदस्य भेजे जाते है: जिनमे 29 लोकसभा और 11 राज्यसभा के लिए के लिए चुने जाते हैं। राज्य के संवैधानिक प्रमुख राज्यपाल होता हैं, जोकि भारत के राष्ट्रपति द्वारा नियुक्त किया जाता है। राज्य का कार्यकारी प्रमुख मुख्यमंत्री होता हैं, जोकि विधानसभा निर्वाचित सदस्यो का नेता होता हैं। वर्तमान 2018 में, राज्य के राज्यपाल आनंदीबेन पटेल तथा मुख्यमंत्री, भारतीय जनता पार्टी के शिवराज सिंह चौहान है। राज्य की प्रमुख राजनीतिक दलों में भारतीय जनता पार्टी और भारतीय राष्ट्रीय कांग्रेस हैं। कई पड़ोसी राज्यों के विपरीत, यहाँ छोटे या क्षेत्रीय दलों को विधानसभा चुनावों में ज्यादा सफलता नहीं मिली है। नवंबर 2013 में राज्य के चुनावों में भाजपा ने 165 सीटों में जीत हासिल कर पूर्ण बहुमत साबित किया, कांग्रेस 58 सीटों पर जीत हासिल कर विपक्ष पर जा बैठी। 4 सीटों के साथ बहुजन समाज पार्टी, राज्य में तीसरे स्थान पर हैं वही अन्य ने 3 सीटें जीती है।