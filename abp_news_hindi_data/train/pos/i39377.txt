अवसर की तलाश में 23 वर्ष की आयु में श्रीपाद मुम्बई जा पहुंचे। हालांकि 22वें वर्ष में उनका विवाह साधले परिवार की पुत्री श्रीमती सरस्वती बाई से हो चुका था। इस बीच चित्रकारी से जो समय मिला उसमें श्रीपाद संस्कृत ग्रंथों का अध्ययन करने लगे। चित्रकारी और शिल्पकला में सर्वोत्तम पुरस्कार "मेयो पदक" उन्हें दो बार मिला। 1893 में मुम्बई के प्रसिद्ध जे.जे. स्कूल ऑफ आर्ट में उनकी शिक्षक के रूप में नियुक्ति हो गयी थी।