हालांकि मोबाइल मार्केटिंग की अवधारणा के लिए विभिन्न परिभाषाएं मौजूद हैं लेकिन इनमें से कोई भी आम तौर पर स्वीकार्य परिभाषा नहीं है। मोबाइल मार्केटिंग को मोटे तौर पर "मार्केटिंग संबंधी संवाद के एक साधन के रूप में मोबाइल माध्यम के उपयोग" या "वायरलेस नेटवर्क के जरिये ग्राहक को किसी तरह के प्रचार या विज्ञापन संबंधी संदेशों के वितरण" के रूप में परिभाषित किया जाता है। इसकी अधिक विशिष्ट परिभाषा इस प्रकार है: "इंटरएक्टिव वायरलेस मीडिया का इस्तेमाल कर समय और स्थान के प्रति संवेदनशील ग्राहकों को ऐसी निजी जानकारी प्रदान करना जो वस्तुओं, सेवाओं और विचारों को बढ़ावा देता हो जिससे सभी हितधारकों के लिए मूल्य का सृजन हो सके". 