प्रॉक्सिमिटी सिस्टम्स के माध्यम से मोबाइल मार्केटिंग, जिसे प्रॉक्सिमिटी मार्केटिंग भी कहा जाता है, यह जीएसएम 03.41 पर निर्भर करती है जो शॉर्ट मैसेज सर्विस - सेल ब्रॉडकास्ट को परिभाषित करती है। एसएमएस-सीबी संदेशों को एक निर्दिष्ट भौगोलिक क्षेत्र में सभी मोबाइल उपयोगकर्ताओं के लिए प्रसारित करने की अनुमति देता है। फिलीपींस में जीएसएम-आधारित प्रॉक्सिमिटी प्रसारण प्रणालियों को चुनिंदा सरकारी एजेंसियां सरकार द्वारा संचालित समुदाय-आधारित कार्यक्रमों पर सूचनाओं के प्रसार के लिए इस्तेमाल करती हैं जिससे कि इसकी पहुंच और लोकप्रियता का फ़ायदा मिल सके. इसका इस्तेमाल व्यावसायिक सेवाओं के लिए भी होता है जिसे प्रोक्सिमा एसएमएस के रूप में जाना जाता है। ब्रिटेन में एक सुपर-रीजनल शॉपिंग सेंटर, ब्लूवाटर में एनटीएल द्वारा दी गयी एक जीएसएम आधारित प्रणाली मौजूद है जो कॉलों के लिए इनके जीएसएम कवरेज में मदद करती है। साथ ही यह एक मोबाइल फोन के जरिये प्रत्येक ग्राहक पर नजर रखने में भी मदद करती है कि वह सेंटर की किन दुकानों में जा रहा है और कितनी देर तक के लिए जा रहा है। यह प्रणाली विशेष ऑफर की जानकारी फोन पर भेजने में सक्षम बनाती है।