इसके बाद जमाल का लतिका से संपर्क टूट जाता है। लतिका को नए घर में रखा जाता है। लतिका को पाने के लिए जमाल गेम शो में हिस्सा लेता है, उसे लगता है कि लतिका शो देख रही होगी. संचालक के अपमानजनक रवैये के बावजूद वह चौदह सवालों का सही सही जवाब दे देता है। पंद्रहवें सवाल के दौरान संचालक जमाल को संदेह के आधार पर पुलिस के हवाले कर देता है। पुलिस पूछताछ के दौरान जमाल को काफी प्रताड़ित करती है, यह जानने के लिए कि झुग्गी में रहने वाला एक लड़का इतने जटिल सवालों का सही जवाब कैसे दे दिया. पुलिस के सवालों के जवाब में सलीम अपने जीवन की कहानी कहता है और बताता है कि शो में पूछ गए सवाल कहीं न कहीं उसकी जिंदगी से जुड़े हुए हैं। सच्चाई जानने के बाद पुलिसवाले उसे फिर से शो में जाने की इजाजत दे देते हैं।