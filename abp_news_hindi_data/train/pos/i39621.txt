1907 ई. में पूना के फर्ग्युसन कालेज के आजीवन सदस्य बनकर रसायन के प्राध्यापक नियुक्त हुए और 1947 ई. तक कालेज से संबद्ध रहे। फर्ग्युसन कालेज की रसायनशाला को निर्मित तथा सुसज्जित करने का श्रेय आपको है। ऐसी सुसज्जित रसायनशाला पूना विश्वविद्यालय से संबद्ध कालेजों में से किसी में नहीं है। बंबई विश्वविद्यालय के सिनेट और एकैडेमिक कौसिल के आप सदस्य रहे। आपके अनेक छात्र रसायन के अध्यापन और अनुसंधान कार्य में ख्याति पा चुके हैं। आपने अंग्रेजी में रसायान की कुछ पाठ्य पुस्तकें भी लिखी हैं। 9 नवम्बर 1955 ई. को आपका देहावसान हुआ।