जब दन्तबल्क और दन्त-ऊतक नष्ट हो जाते हैं, तो यह छिद्र लक्षणीय हो जाता है। दांत के प्रभावित क्षेत्र अपना रंग बदल देते हैं और छूने पर मुलायम महसूस होते हैं। एक बार जब क्षय दन्तबल्क से होकर गुज़र जाता है, तो दांतों की नलिकाएं, जिनमें दांत की नसों तक जाने का मार्ग होता है, उजागर हो जाती हैं, जिससे दांत में दर्द होने लगता है। गर्म, ठंडे या मीठे भोजन व पेय के संपर्क में आने पर यह दर्द और अधिक बढ़ सकता है। दंत-क्षय के कारण सांसों में बदबू और विकृत स्वाद जैसी समस्याएं भी हो सकती हैं। अत्यधिक विकसित स्थितियों में, दांत में हुआ संक्रमण आस-पास के नर्म ऊतकों तक भी फैल सकता है। गुहामय विवर धनास्रता और लुडबिग का कण्ठशूल जैसी जटिलताओं से जीवन के लिये खतरा भी उत्पन्न हो सकता है।