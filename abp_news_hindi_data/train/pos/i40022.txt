न्यूगिनी के दक्षिण-पूर्वी भाग को पैपुआ कहते हैं। पैपुआ को ब्रिटिश गिनी भी कहते हैं। अब यह आस्ट्रेलिया के अधिकार में है। उष्ण, नम जलवायु क्षेत्र में स्थित इस प्रदेश की प्रमुख संपत्ति कठोर लकड़ी के वन हैं। इस प्रदेश की प्रमुख उपज नारियल, रबर, काफी आदि हैं। यहाँ काष्ठ एवं मत्स्य व्यवसाय प्रमुख हैं। सोना यहाँ अधिक मिलता है। प्राचीन काल में यहाँ ताँबा, चाँदी एवं जस्ता भी मिलता था। नौका बनाना, लकड़ी का सामान, इमारती सामान बनाना प्रमुख उद्योग है। इस प्रदेश की जनसंख्या में 84 प्रतिशत आदिवासी एवं शेष अन्य देशों के लोग हैं। इसका क्षेत्रफल 90,540 वर्ग मील है। पोर्ट मोरज़्वि यहाँ की राजधानी है।