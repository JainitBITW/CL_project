इस द्वीप की आकृति असमान है तथा तट ऊँचे हैं। पश्चिमी भाग में एवं टॉरेस जलडमरूमध्य के समीप के तटवर्ती क्षेत्र दलदली एवं घनेजंगलों से ढके हुए हैं। आस्ट्रेलिया द्वारा अधिकृत भाग के दक्षिण-पूर्व में विस्तृत ओएन स्टैनलि पर्वतमाला है, जिसका उच्चतम शिखर 13,240 फुट है। दक्षिण-पश्चिम में बिज़्मार्क पर्वत है जिसकी सर्वोच्च चोटी माउंट विल्हेल्मिना है। डच न्यूगिनी में और भी ऊँचे पर्वत है। द्वीप के मध्य में हिम पर्वतों की तीन ऊँची चोटियाँ हैं- कार्सटेंज, ईड्नबर्ग और विल्हेल्मिना हैं। इस द्वीप की मुख्य नदियाँ मांबा, दीगूल, सैपिक, मार्कैंम, पुरारी तथा फ्लाई हैं।