एकल उत्तल लेंस, जिसे साधारणत: आवर्धन लेंस कहते हैं, सरलतम सूक्ष्मदर्शी कहा जा सकता है। इसे 'जेबी सूक्ष्मदर्शी' भी कहते हैं। सरल सूक्ष्मदर्शी एक निश्चित दूरी पर स्थित दो उत्तल लेंसों के संयोजन से बना होता है। पदार्ध की तरफ लगे लेंस को अभिदृश्यक लेंस और आँख के पास लगे लेंस को 'अभिनेत्र लेंस' कहते हैं। ऐसे सूक्ष्मदर्शी का दृष्टिक्षेत्र सीमित होता है। इसमें सुधार की आवश्यकता है। अभिनेत्र लेंस में एक लेंस जोड़ने से क्षेत्र बढ़ जाता है और गोलीय वर्णविपथन एवं वर्णीय वर्णविपथन से उत्पन्न दोष कम हो जाते हैं। ऐसे सूक्ष्मदर्शी को संयुक्त सूक्ष्मदर्शी या प्रकाश सूक्ष्मदर्शी या परंपरागत प्रकाशीय सूक्ष्मदर्शी कहते हैं।