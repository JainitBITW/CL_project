ओकवांगो डेल्‍टा विश्‍व का सबसे बड़ा इनलैंड डेल्‍टा है। इस डेल्‍टा के बीव में पड़ने वाले द्वीपों के कारण यहां की जलवायु में भिन्‍नता देखने को मिलती है। इस वजह से पक्षियों की बहुत सारी प्रजातियां पाई जाती हैं। यहां के साफ पानी में अनेक प्रकार की मछलियां देखी जा सकती हैं। इस स्‍थान को प‍क्षी प्रेमियों का स्‍वर्ग भी कहा जाता है। अगस्‍त के महीने में इस डेल्‍टा की खूबसूरती अपने चरम पर होती है। इस दौरान यहां के पानी की गहराई सबसे ज्‍यादा होती है। मार्च के महीने में यहां की हरियाली देखते ही बनती है। यहां तक केवल वायु मार्ग से ही पहुंचा जा सकता है।