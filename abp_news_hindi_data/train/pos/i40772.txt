कापीसा का सब से पहला ज़िक्र संस्कृत के प्रसिद्ध वैयाकरण पाणिनि की लिखाइयों में पाँचवी शताब्दी ईसापूर्व से मिलता है। उन्होंने कापीशी नामक नगर की चर्चा की और कहा की यह कापीसा राज्य की राजधानी है। उन्होंने एक कापीशयान नामक मदिरा का भी उल्लेख किया जो कापीसा से आती थी। इस क्षेत्र के हिन्द-यवन राज्यों के अपोलोदोतस प्रथम और यूक्रातीदी राजाओं के सिक्कों पर भी कापीसा का "काविशिये" नाम से उल्लेख पाया गया है। महाभारत में इस नगर में दास रखने की प्रथा का भी वर्णन आता है। यहाँ के अंगूर और मदिरा का वर्णन कई प्राचीन भारतीय ग्रंथों में मिलता है। यहाँ पर पुरातन वस्तुओं की खोज में कई शीशे के बने मदिरा के बासन और मच्छली के रूप में बने प्याले मिले हैं।