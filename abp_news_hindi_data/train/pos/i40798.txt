1.1 जीवन परिचयजन्म दिनाँक 11 अक्टूबर 1975 को मध्यप्रदेश के होशँगाबाद जिले के सीवनी मालवा कस्बे में हुआ। पिता के शासकीय सेवा में चिकित्सक होने के कारण मध्यप्रदेश के विभिन्न शहरों में शिक्षा दीक्षा हुई। उसमें भी अधिकाँश सीहोर जिले में। प्राथमिक शिक्षा शाजापुर जिले के सुसनेर कस्बे में, उौन तथा सीहोर जिले के आष्टा कस्बे में हुई। माध्यमिक तथा हाईस्कूल शिक्षा सीहोर जिले के ही छोटे से कस्बे इछावर में हुई। तत्पश्चात सीहोर के शासकीय स्नातकोत्तर महाविद्यालय से विज्ञान में स्नातक उपाधि तथा रसायन शास्त्र में स्नातकोत्तर उपाधि बरकत उल्लाह विश्वविद्यालय भोपाल द्वारा प्राप्त की। उसके पश्चात पत्रकारिता से लगाव होने के चलते दैनिक जागरण, साँध्य दैनिक प्रदेश टाइम्स, सहारा समय जैसे समाचार पत्रों तथा चैनलों के लिये पत्रकारिता की। उसी दौरान पत्रकारिता के कड़वे अनुभवों के कारण इंटरनेट पर आधारित अपनी स्वयं की समाचार सेवा सुबीर संवाद सेवा प्रारंभ की। इंटरनेट पर आधारित ये एजेंसीं आज कई सारे समाचार पत्रों तथा चैनलों को समाचार प्रदान करने का कार्य करती है। 2000 में स्वयं के कम्प्यूटर प्रशिक्षण संस्थान की स्थापना की। वर्तमान में फ्रीलांस पत्रकारिता के साथ साथ कम्प्यूटर हार्डवेयर, नेटवर्किंग तथा ग्राफिक्स प्रशिक्षक के रूप में कार्यरत हैं। 1.2 माता-पितामाता श्रीमती संतोष पुरोहित तथा पिता डॉ॰ प्रमोद कुमार पुरोहित 1.3 विद्यार्थी जीवन का संघर्ष पिता के शासकीय सेवा में होने के कारण सबसे पहले तो यायावर की तरह शिक्षा लेनी पड़ी। उसमें भी प्राथमिक तथा हाईस्कूल की शिक्षा आष्टा तथा इछावर जैसे कस्बों में हुई जहां पर सुविधाओं का नितांत अभाव था। महाविद्यालयीन शिक्षा के लिये जिला मुख्यालय सीहोर जाना पड़ा क्योंकि इछावर में महाविद्यालय नहीं था। स्नातक तथा स्नातकोत्तर स्तर की शिक्षा रोज इछावर से सीहोर आना जाना करके करनी पड़ी। आने जाने में ही रोज करीब तीन चार घंटे का समय व्यर्थ हो जाता था। चिकित्सा शिक्षा महाविद्यालय में प्रवेश के लिये प्रवेश परीक्षा देने के कारण बी.एससी. द्वितीय वर्ष की परीक्षा नहीं दी, उधर चिकित्सा महाविद्यालय में भी प्रवेश नहीं हो पाने के कारण एक वर्ष गहन नैराश्य में बीता उससे उबरते हुए पुन: स्नातक तथा स्नातकोत्तर परीक्षाएँ दीं और उत्तीर्ण कीं। 1.4 शिक्षा बरकतउल्लाह विश्वविद्यालय भोपाल के अंतर्गत आने वाले शासकीय स्नातकोत्तर महाविद्यालय से जीव विज्ञान विषयों में स्नातक उपाधि तथा उसके बाद वहीं से रसायन शास्त्र में स्नातकोत्तर उपाधि प्राप्त की। 1.5 जीवन के सुखद एवं दु:खद प्रसंग जीवन का लम्बा समय सीहोर के इछावर कस्बे में बिताने के बाद जब उसे छोड़ना पड़ा तो काफी दु:खद रहा वो विछोह। वो शहर जहां लगभग पूरा बचपन बीता और अधिकांश विद्यालयीन तथा महाविद्यालयीन शिक्षा वहीं रह कर पूरी की। आज भी इछावर कहानियों में कविताओं में आ जाता है। सबसे सुखद क्षण वो था जब अपनी पहली कहानी को दैनिक भास्कर समाचार पत्र की पत्रिका मधुरिमा में प्रकाशित देखा। उसके बाद जब भारतीय ज्ञानपीठ ने कहानी संग्रह ईस्ट इंडिया कम्पनी को नवलेखन पुरुस्कार के लिये अनुशंसित किया तथा उसका प्रकाशन किया। नई दिल्ली के हिंदी भवन के सभागार में देश के दिग्गज साहित्यकारों के बीच कहानी संग्रह के विमोचन का अवसर भी जीवन के सुखद प्रसंगों में शामिल है। 1.6 वैवाहिक जीवन 