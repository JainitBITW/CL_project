1.7 लेखकीय प्रेरणा संभवत: स्कूल के दिनों में ही लेखन के तो नहीं हां पढ़ने के संस्कार ज़रूर मिल गये थे। माताजी को पढ़ने का बहुत शौक है। उनके कारण घर में सभी प्रकार की पुस्तकें आती थीं। इनमें साहित्यिक पत्रिकाओं से लेकर उपन्यास आदि भी शामिल हैं। उन्हीं पत्रिकाओं तथा उपन्यासों को पढ़ पढ़ कर साहित्य के संस्कार मिले। पहली बार जिस कहानी ने सबसे यादा प्रभावित किया वो थी श्री फणीश्वर नाथ रेणू की कहानी लाल पान की बेगम, ये कहानी कोर्स की किसी पुस्तक में शामिल थी। कहानी ने इतना यादा प्रभावित किया कि उसे कई बार पढ़ा और आज भी ये कहानी सबसे पसंदीदा कहानियों में है। उस समय पढ़े गये रूमानी उपन्यासों जिनमें अधिकांश गुलशन नंदा के थे, ने भी लेखन की ओर झुकाया। फिर श्री कमलेश्वर जी, श्री रवीन्द्र कालिया जी, श्री मोहन राकेश, श्रीमती ममता कालिया जी, श्रीमती मन्नू भंडारी जी जैसे साहित्यकारों को पढ़ा और कब स्वयं भी कहानियां लिखने लगा पता नहीं। लेखकीय प्रेरणा का यदि कोई एक कारण ढूंडा जाये तो वो है पढ़ने की आदत, आज भी ये आदत किसी लत की तरह है। 1.8 कृतित्व अब तक सौ से यादा साहित्यिक रचनाएँ जिनमें कहानियाँ, कविताएँ, ग़ज़लें, लेख तथा व्यंग्य लेख शामिल हैं देश भर की शीर्ष साहित्यिक पत्रिकाओं हंस, वागर्थ, नया ज्ञानोदय, कथाक्रम, आधारशिला, जबात, सेतु, लफ, संवेद वाराणसी, समरलोक, कादम्बिनी, अर्बाबे कलम, में प्रकाशित हो चुकी हैं। इसके अलावा समाचार पत्रों के सहित्यिक पृष्ठों पर भी रचनाएँ प्रकाशित हो चुकी हैं जिनमें दैनिक भास्कर, नव भारत, नई दुनिया आदि हिंदी के प्रमुख समाचार पत्र शामिल हैं। भारतीय भाषा परिषद की पत्रिका वागर्थ ने लगातार दो वर्षों तक युवा विशेषांक में देश के प्रतिनिधि युवा कथाकार के रूप में चयन किया, भारतीय ज्ञान पीठ की पत्रिका ने एक बार देश भर के प्रतिनिधि युवा कथाकारों के विशेषांक में स्थान दिया। आचार्य रामधारी सिंह दिनकर स्मृति न्यास दिल्ली द्वारा प्रकाशित स्मारिका में दो वर्षों से संस्कृति के चार अध्याय पर शोध पत्र प्रकाशित। पार्श्व गायिका सुश्री लता मंगेशकर पर लिखे गये कई शोधात्मक लेख पत्र पत्रिकाओं में प्रकाशित। ग़ज़ल के व्याकरण तथा तकनीक पर काफी कार्य किया है। कहानी आंसरिंग मशीन का पंजाबी में तथा घेराव का तेलगू में अनुवाद किया गया है। मध्यप्रदेश उर्दू अकादमी के कार्यक्रमों में कहानी पाठ तथा ग़ज़ल पाठ किया। 1.8.1 कहानी संग्रह वर्ष 2009 में प्रथम कहानी संग्रह ईस्ट इंडिया कम्पनी का प्रकाशन भारतीय ज्ञानपीठ द्वारा किया गया। 1.8.2 उपन्यास उपन्यास ये वो सहर तो नहीं को भारतीय ज्ञानपीठ द्वारा 1.8.3 अन्य रचनाएँ एक व्यंग्य संग्रह बुध्दिजीवी सम्मेलन ग़ज़ल के व्याकरण पर एक पुस्तक तथा खंड काव्य तुम्हारे लिये प्रकाशन की प्रक्रिया में। 1.9 कर्म क्षेत्र के विविध आयाम कम्प्यूटर प्रशिक्षण के साथ फ्रीलाँस पत्रकारिता कर्मक्षेत्र। पिछले कुछ सालों से एक अलग प्रकार के काम से जुड़े हैं। ये कार्य है इंटरनेट के माध्यम से नये लिखने वालों को हिंदी ग़ज़ल लिखने के बारे में तकनीकी जानकारी तथा सहायता प्रदान करना। ये कार्य खूब लोकप्रिय हुआ है तथा आज दुनिया भर के देशों में रहने वाले भारतीय इंटरनेट के माध्यम से ग़ज़ल लिखना, कविताएँ लिखना सीख रहे हैं। ये कार्य बहुत संतोष प्रदान करता है। साहित्य के क्षेत्र में तकनीक एवं प्रोद्यौगिकी के उपयोग पर जोर। इंटरनेट की दुनिया में ग़ज़ल गुरू के नाम से मशहूर। फ्रीलांस पत्रकारिता के दौरान आजतक, स्टार न्यूज तथा एनडीटीवी जैसे चैनलों के लिये कई समाचारों पर कार्य किया। कवि तथा शायर के रूप में देश भर के कई अखिल भारतीय कवि सम्मेलनों तथा मुशायरों में काव्य पाठ किया। इंटरनेट तकनीक का उपयोग करते हुए कई आन लाइन कवि सम्मेलनों का भी आयोजन किया जिनमें दुनिया भर के हिंदी कवियों ने काव्य पाठ किया। हिंदी के प्रचार प्रसार के लिये इंटरनेट पर कार्यरत। जल संरक्षण पर एक नदी की कथा संकल्प नाम की पत्रिका का संपादन मध्यप्रदेश शासन के लिये किया। 1.10 पुरुस्कार एवं सम्मान संकल्प पत्रिका के संपादन के लिये मध्यप्रदेश सरकार द्वारा सम्मान।हंस में प्रकाशित कहानी और कहानी मरती है के लिये प्रगतिशील लेखक संघ द्वारा सम्मान प्रदान। पंडित जनार्दन शर्मा स्मृति कविता सम्मान।कहानी संग्रह ईस्ट इंडिया कम्पनी ज्ञानपीठ नवलेखन के लिये अनुशंसित।