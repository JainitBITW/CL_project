हाइनान सहायता·सूचना जनवादी गणतंत्र चीन का सबसे छोटा प्रांत है। यह दक्षिण-पूर्वी चीन में दक्षिणी चीन सागर में स्थित एक द्वीप है। पुराने ज़माने में यह गुआंगदोंग प्रान्त का हिस्सा हुआ करता था लेकिन 1988 में इसे क़रीब 200 अन्य छोटे से द्वीपों के साथ एक नए हाइनान प्रान्त में गठित किया गया। सन् 2010 की जनगणना में हाइनान की आबादी 86,71,518 थी। हालांकि इसमें 200 के आसपास द्वीप हैं, इस प्रान्त के कुल 33,920 वर्ग किमी का 97% हाइनान के मुख्य द्वीप में है। तुलना के लिए भारत के केरल राज्य का क्षेत्रफल 38,863 वर्ग किमी है।