यात्रियों को सस्ती व सुलभ सेवा प्रदान करने के उद्देश्य को लेकर सन् 1970 के दशक में अल्मोड़ा में रोडवेज डिपो की स्थापना की गई थी। नगर में उत्तराखण्ड परिवहन निगम का बस स्टेशन मालरोड में स्थित है, जहां से विभिन्न रूटों को बस सेवाएं संचालित की जाती हैं। बस अड्डे से पांच किमी दूर लोअर मालरोड में परिवहन निगम का वर्कशॉप है। मालरोड पर ही केमू का भी बस स्टेशन है। इसके अतिरिक्त धारानौला में भी एक बस स्टेशन है। लक्ष्मेश्वर में एक अंतर्राज्यीय बस अड्डा भी निर्माणाधीन है। देहरादून के बाद यह राज्य का दूसरा अंतर्राज्यीय बस अड्डा होगा। अल्मोड़ा में एक उप-क्षेत्रीय परिवहन कार्यालय भी हैजहां UK-01 नंबर से वाहनों का पंजीकरण होता है।