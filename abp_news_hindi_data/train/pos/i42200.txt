अप्रेल 2006 में जब राजा ज्ञानेंद्र ने सत्ता की सारी शक्तियां निर्वासित प्रतिनिधियों की सभा को सौंपने की अनुमति दी तो सभी दलों ने मिलकर एक अंतरिम सरकार बना दी। अंतरिम सरकार को ही शासन का कार्यभार व संविधान का निर्माण करना था। उसी कड़ी में नेपाल का अंतरिम संविधान बनाया गया। किन्तु इस अंतरिम संविधान में कुछ पहलू विवादास्पद थे। इसी कारण यह संविधान सभी नेपाली लोगों ने स्वीकार नहीं किया। अन्ततः 2015 में नये संविधान का निर्माण हुआ जिसमें सभी को साथ लेकर चलने की बात कही गई।