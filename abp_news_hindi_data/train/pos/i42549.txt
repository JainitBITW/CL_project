न्यू हाॅरमनी का प्रयोग असफल होने के पश्चात ओवेन ने मैक्सिको में नए सिरे से फिर कोशिश की। वहां गरीबी अनुपात अधिक होने के कारण उसको सफलता की आस अधिक थी। लेकिन आशा के विपरीत मैक्सिको में उसका सामना परंपरावादी चर्च से हुआ, जिसका वहां की गरीब जनता पर अत्यधिक प्रभाव था। परिणाम ये हुआ कि ओवेन अमेरिका से ऊबल लगा। सन 1828 में वह वापस इंग्लैंड के लिए रवाना हो गया। लेकिन तब तक इंग्लैंड की परिस्थितियां भी बदल चुकी थीं। समाजवादी विचारधारा तेजी से अपनी पकड़ बना रही थी। विलियम थामसन जैसे बुद्धिजीवी लोकतांत्रिक समाजवाद की नई व्याख्याएं गढ़ रहे थे।