सहकारिता पर नए प्रयोगों का सिलसिला प्रारंभ हो चुका था। मजदूरों के संगठन बनने लगे थे। समाजवादी विचाधारा को आधार मानकर नए-नए उभरे चार्टिस्ट आंदोलनकारी संघर्ष के रास्ते सत्ता की सीढ़ियां चढ़ने का मन बना चुके थे। उन्होंने एक के बाद एक तीन बड़ी हड़तालें करके सरकार के सामने मुश्किलें खड़ी कर दी थीं। जिससे उन्हें लग रहा था कि वे शीघ्र ही सत्ता पर सवार होकर बहुत आसानी से बदलाव के लक्ष्य को प्राप्त कर सकेंगे। ओवेन द्वारा बसाई गई बस्तियों का लगातार अवसान हो रहा था।