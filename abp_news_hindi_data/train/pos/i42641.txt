चेंगदू जे-20 एक सिंगल सीट, दो जेट इंजिन, सभी मौसम वाला पांचवीं पीढ़ी का स्टील्थ लड़ाकू विमान है। जिसे चीन की चेंगदू एयरोस्पेस कार्पोरेशन द्वारा चीनी वायु सेना के लिए विकसित किया गया है। चेंगदू जे-20 ने अपनी पहली उड़ान 11 जनवरी 2011 को की थी, लेकिन विमान को आधिकारिक तौर पर 2016 में चीन अंतर्राष्ट्रीय विमानन एवं एयरोस्पेस प्रदर्शनी पर प्रकाशित किया गया था। मार्च 2017 में, चीनी मीडिया ने बताया कि विमान ने वायु सेना के भीतर सीमित सेवा के साथ प्रारंभिक परिचालन क्षमता चरण में प्रवेश किया है।