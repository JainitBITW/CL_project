इन ध्वनियों के लिए देवनागरी में कोई चिन्ह नहीं हैं और हिन्दी में ऐसी ध्वनियों का इस्तेमाल शब्दों बीच में नहीं होता। लेकिन कई दक्षिणी अफ़्रीका की भाषाओँ में क्लिक व्यंजन बाक़ाएदा भाषा के शब्दों में प्रयोग होते हैं। खोइसान भाषाओँ में तो यह आम है। अ॰ध॰व॰ में सारी भिन्न क्लिक ध्वनियों के लिए चिन्हों का प्रबंध किया गया है, जैसे की वर्त्स्य क्लिक के लिए ǁ के चिन्ह का प्रयोग होता है। आम लिखाई में कभी-कभी क्लिक की आवाजों को ! लिखा जाता है। उदहारण के लिए अफ़्रीका की एक भाषा का नाम !ख़ोसा है, यानि इस भाषा के नाम में ही क्लिक आ जाता है। इसी तरह एक !नामा भाषा भी है।