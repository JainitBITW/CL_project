1985 में जॉब्स और दो साल पहले नियुक्त किये गए सीईओ जॉन स्कली के बीच सत्ता संघर्ष सामने आया। अैप्पल के निदेशक मंडल ने स्कली को जॉब्स द्वारा अपरीक्षित उत्पादों पर किये जा रहे खर्च को सीमित करने के निर्देश दिए। स्कली की बात मानने के विपरीत जॉब्स ने उन्हें एप्पल में नेतृत्व की भूमिका से बेदखल करने की कोशिश की। स्कली को जॉब्स के इस प्रयास का पता चल गया और उन्होंने निदेशक मंडल की बैठक बुलाई। निदेशक मंडल ने स्कली का साथ देते हुए जॉब्स को प्रबंधकीय कर्तव्यों से मुक्त कर दिया। इसके बाद जॉब्स ने अैप्पल से इस्तीफा दे दिया और फिर उसी वर्ष नेक्स्ट इंक॰ की स्थापना की।