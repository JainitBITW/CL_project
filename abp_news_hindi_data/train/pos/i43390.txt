हिन्दु कुश उत्तरी पाकिस्तान के विवादीत भाग से मध्य अफ़्ग़ानिस्तान तक विस्तृत एक 800 किमी चलने वाली पर्वत शृंखला है। इसका सबसे ऊँचा पहाड़ पाकिस्तान के ख़ैबर-पख़्तूनख़्वा प्रान्त के चित्राल ज़िले में स्थित 7,708 मीटर लम्बा तिरिच मीर पर्वत है। हिन्दु कुश पामीर पर्वतों से जाकर जुड़ते हैं और हिमालय की एक उपशाखा माने जाते हैं। हिन्दु कुश का दूसरा सबसे ऊँचा पहाड़ नोशक पर्वत और तीसरा इस्तोर-ओ-नल है। हिन्दु कुश पहाड़ों की अत्याधिक ऊँचाई के बावजूद इस शृंखला में बहुत से दर्रे हैं जिनसे इस शृंखला से लोगों का आना-जाना सदियों से बना हुआ है।