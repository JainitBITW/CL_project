शिल्प संग्रहालय में प्रवेश करते ही हमारा स्वागत विभिन्न विथियों से होता है। सर्वप्रथम हम भूता वीथी में प्रवेश करते हैं। यहाँ सभी कलाकृतियाँ कटहल के वृक्षों के तनों से तराश कर बनाई गई हैं। यहाँ प्रदर्शित सभी काष्ठ प्रतिमाएँ दक्षिण भारत से लाई गई हैं तथा वहाँ के आदिवासीय जनजाति के लोगों में प्रचलित धार्मिक अनुष्ठानों में प्रयोग में लाई जाने वाली प्रतिमाएँ अति विशिष्ठ हैं। इसी वीथी के साथ ही लोक एवं आदिवासीय कला वीथी है जिनमें भारत की विभिन्न प्रदेशों की आदिवासी एवं जनजातियों के लोगों द्वारा बनाई गई कलाकृतियां पर्यटकों का मन मोह लेती हैं।