थोड़ा आगे चलकर इस से बुरेया नदी भी मिल जाति है और फिर 250 किलोमीटर बाद इस से सोंगहुआ नदी मिलती है। अब यह पूर्वोत्तर का रुख़ करती है और रूस के ख़ाबारोव्स्क नगर की तरफ जाती है। यहाँ इस से उस्सूरी नदी मिलती है, जिसके बाद यह चीन-रूस की सीमा नहीं रहती और पूरी तरह रूस में ही आ जाती है। इस स्थान पर इस में इतना पानी होता है कि एक धार की बजाए इसमें कई धारे साथ-साथ एक चौड़ी घाटी में चलती हैं। लगभग 200 किमी बाद यह घाटी थोड़ी तंग हो जाती है और फिर नदी उत्तर की ओर चलकर अमगुन नदी से विलय करती है। इसके बाद यह अचानक पूर्व को मुड़कर लगभग 20 किलोमीटर बाद ओख़ोत्स्क सागर और जापान सागर को जोड़ने वाले तातारी जलडमरू में Pacific Ocean से मिल जाती है।