आजमगढ़ में सफलता के बाद बाबू कुंवर सिंह ने निशान सिंह और दो हजार सैनिकों के साथ जगदीशपुर की तरफ प्रस्थान किया। 26 अप्रैल 1858 को कुंवर सिंह के निधन के बाद निशान सिंह खुद को कमजोर महसूस करने लगे। अंग्रेजों द्वारा गांव की संपत्ति जब्त किये जाने के बाद वे डुमरखार के समीप जंगल की एक गुफा में रहने लगे। जिसे आज निशान सिंह मान के नाम से जाना जाता है। आने-जाने वाले सभी लोगों से वे अंग्रेजों के विरुद्ध लड़ाई जारी रखने का आह्वान करते थे।