सेल और दामोदर वैली कारपोरशन के इस 50:50 संयुक्त उद्यम की स्थापना जनवरी, 2002 में हुई थी। यह बोकारो इस्पात कारखाने में 302 मेगावाट विद्युत उत्पादन और 1880 टन प्रति घण्टे स्टीम उत्पादन सुविधाओं का प्रबन्धन कर रहा है। बीपीएससीएल ने बोकारो में 2×250 मेगावाट क्षमता का कोयला आधारित ताप बिजलीघर स्थापित करने का प्रस्ताव किया है। इसके अतिरिक्त बोकारो में 9वें बॉयलर और 36 मेगावाट बैक प्रेशर टर्बो जेनरेटर परियोजना की स्थापना का कार्य किया जा रहा है।