जिले के प्रशासनिक मुख्यालय पौड़ी नगर में स्थित हैं। प्रशासनिक कार्यों से जिले को 6 उपखण्डों में बांटा गया है, जो आगे 12 तहसीलों और 1 उप-तहसील में विभाजित हैं। ये हैं: पौड़ी उपखण्ड ; श्रीनगर उपखण्ड ; लैंसडौन उपखण्ड, कोटद्वार उपखण्ड ; थलीसैण उपखण्ड और धूमाकोट उपखण्ड । इसके अतिरिक्त, जिले को 15 विकासखंडों में भी बांटा गया है: पौड़ी, कोट, कल्जीखाल, खिर्सू, पाबौ, थलीसैंण, बीरोंखाल, नैनिडांडा, एकेश्वर, पोखड़ा, रिखनीखाल, जयहरीखाल, द्वारीखाल, दुगड्डा और यमकेश्वर। जिले में एक संसदीय क्षेत्र, और 6 उत्तराखण्ड विधानसभा निर्वाचन क्षेत्र हैं, जिनमें यमकेश्वर, पौड़ी, श्रीनगर, चौबट्टाखाल, लैंसडौन और कोटद्वार शामिल हैं।