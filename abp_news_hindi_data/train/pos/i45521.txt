बॉब ने खिलाड़ी के रूप में अपने पहले कार्यकाल में 1957 से 1967 तक क्रिकेट खेला। शुरू में वह हरफनमौला के रूप खेलते थे। 1963 में अनुभवी खिलाड़ियों नील हार्वे और एलन डेविडसन के सन्यास लेने पर उन्हें उप कप्तान बनाया गया। फिर 1964 में रिची बेनोड के सन्यास लेने पर उन्हें कप्तान बनाया गया। उन्होंने अपने पहले शतक के रूप में 311 रन बनाए। ऐसा करने वाले वो गारफील्ड सोबर्स के बाद दूसरे खिलाडी बने थे । कप्तान के रूप में शुरुआत में सफल रहने के बाद, उनके करियर के अंत तक आते-आते टीम की असफलता के कारण कप्तानी बिल लॉरी को दे दी गई थी।