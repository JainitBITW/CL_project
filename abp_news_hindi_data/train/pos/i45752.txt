कहीं-कहीं इस उच्च भूमि तक पहुँचने में नहरों को कई नदियाँ और नाले पार करने पड़ते हैं। उदाहरण के लिए, ऊपरी गंगा नहर को अपने उदगम् स्थान हरिद्वार और रुड़की के बीच लगभग 20 मील के फासले में चार पहाड़ी नदियों को पार करना पड़ता है और वह भी भिन्न-भिन्न रूप से। वास्तव में रुड़की से हरिद्वार तक ऊपरी गंगा नहर के साथ पक्की सड़क जाती है और इन 20 मीलों में इंजीनियरिंग के कुछ महत्वपूर्ण कार्यों को देखने का अवसर मिलता है।