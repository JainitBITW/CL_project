नहरों में आवश्यकता के अनुसार निकास भी बनाए जाते हैं, जिनके द्वारा आवश्यकता न रहने पर या किसी टूट-फूट के समय, अतिरिक्त पानी समीपवर्ती नदी या नालों में निकाला जा सके। ऐसा बहुधा होता है कि नहर पूरी चल रही है और उस क्षेत्र में भारी वर्षा हो गई जिससे पान की माँग शून्य हो गई। ऐसी अवस्था में मोघे या कुलाबे बंद कर देने पड़ते हैं। परंतु संपूर्ण पानी को नहर साध नहीं सकती, अत: पानी को निकास द्वारा नदी या नालों में निकालना अनिवार्य हो जाता है।