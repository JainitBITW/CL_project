कहीं कहीं रिसन रोकने के लिए नहरों की तली और दोनों तटीय पार्श्वों का कंकरीट या चुनाई से अथवा अन्य साधनों से पक्का कर देते हैं। इसके द्वारा पानी का रिसना कम हा जाता है। यह नीति विशेषकर उसी क्षेत्र में सफल होती है जहाँ सिंचाई नहीं होती और नहर केवल पानी को आगे ले जाने के लिए बनी होती है। किंतु जहाँ सिंचाई होती है वहाँ इस साधन के द्वारा अधिक दिनों तक जलरोध से बचाव नहीं हो पाता, वहाँ सावधानीपूर्वक भूसिंचन तथा यथानुकूल निकासी नालों अथवा भूमि के नीचे अतिरिक्त जलनिकासी युक्तियों से काम लेना अनिवार्य हो जाता है।