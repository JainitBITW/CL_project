जैक और जोशामे गिब्स को यह पता चलता है कि बॅकेट कंपास के ज़रिए डेवी जोन्स का दिल ढूँढने की फिराक में है ताकि वह डेवी जोन्स को काबू करके समुद्री डकैती को रोक सके। विल एक व्यापारी जहाज़ पर शरण लेता है पर उसे क्रेकन डुबा देता है। ब्लैक पर्ल इसला क्रूसेस पर आता है और जैक, एलिज़ाबेथ व नौरिंग्टन सन्दूक को खोज निकालते हैं। विल भी चाबी के साथ आ पहुँचता है और जोन्स के दिल में छुरा घोंप कर अपने पिता को आज़ाद करने की सोचता है, इस बात से अंजान कि जो भी दिल में छुरा घोंपेगा वह डचमैन का अगला कप्तान बन जाएगा। नौरिंग्टन को दिल चाहिए ताकि वह अपना ओहदा वापस पा सके और जैक को दिल चहिए ताकि वह अपना कर्ज़ हटवा सके।