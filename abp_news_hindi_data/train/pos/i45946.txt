ये कणिकाओं या शलाकाओं की आकृतिवाले होते हैं। ये अंगक कोशिकाद्रव्य में स्थित होते हैं। इनकी संख्या विभिन्न जंतुओं में पाँच लाख तक हो सकती है। इनका आकार 1/2 माइक्रॉन से लेकर 2 माइक्रॉन के बीच होता है। विरल उदाहरणों में इनकी लंबाई 40 माइक्रॉन तक हो सकती है। इनके अनेक कार्य बतलाए गए हैं, जो इनकी आकृति पर निर्भर करते हैं। तथापि इनका मुख्य कार्य कोशिकीय श्वसन बतलाया जाता है। इन्हें कोशिका का 'पावर प्लांट' कहा जाता है, क्योंकि इनसे आवश्यक ऊर्जा की आपूर्ति होती रहती है।