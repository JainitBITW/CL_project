यह जालिका कोशिकाद्रव्य में आशयों और नलिकाओं के रूप में फैली रहती है। इसकी स्थिति सामान्यतः केंद्रकीय झिल्ली तथा द्रव्यकला के बीच होती है, किंतु यह अक्सर संपूर्ण कोशिका में फैली रहती है। यह जालिका दो प्रकार की होती है : चिकनी सतहवाली और खुरदुरी सतहवाली । इसकी सतह खुरदुरी इसलिए होती है कि इस पर राइबोसोम के कण बिखरे रहते हैं। इसके अनके कार्य बतलाए गए हैं, जैसे यांत्रिक आधारण, द्रव्यों का प्रत्यावर्तन, अंत: कोशिकीय अभिगमन, प्रोटोन संश्लेषण इत्यादि।