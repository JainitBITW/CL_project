इस क्षेत्र में कम-से-कम 500 ईसापूर्व से हिन्दुओं की बस्तियाँ थी। कहा जाता है कि जब 325 ईसापूर्व में सिकंदर महान ने पंजाब पर क़ब्ज़ा कर लिया तो उसने सिन्धु नदी और चेनाब नदी के संगम-स्थल पर अपने नाम का एक शहर बनाने का आदेश दिया। इस शहर को 'अलक्षेन्द्रिया एन इन्दो पोतामो' नाम से स्थापित किया गया और यही शहर आगे जाकर उच शहर बना। समय के साथ चेनाब और सिन्धु नदियों ने अपना रुख़ कुछ बदला और अब उनका संगम यहाँ से 100 किमी दूर मिठनकोट शहर के पास पड़ता है।