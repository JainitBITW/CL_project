जोत भूमि सीमित है यद्यपि भूमि उपजाऊ हैं। कृषि मौसम की कम अवधि, निम्न तापमान, अधिक ऊंचाई, भूमि के छोटे टुकड़े, मिट्टी क्षय की लगातार समस्या आदि कृषि को प्रभावित करने वाले तत्व है। ऊन एवं मांस के लिये भेड़ पालना, ऊनी कपड़ों की कताई, बुनाई तथा अन्य घरेलू उद्योगों से कृषि आय की कमी को पूरा किया जाता था। वास्तव में प्रत्येक परिवार में चाहे तोलचा हो या नहीं, एक रांच होता है जिस पर शालों एवं पंखियों को बुना जाता है। अन्य परंपरागत पेशा, अलकनंदा एवं नंदाकिनी में मछली पकड़ना है। यह कार्य अब भी घुनियार तक सीमित है जो बौर, जाल या एकवाल जैसे उपकरण का इस्तेमाल करते हैं। मछली पकड़ने के लिये आटे का चारा लगाते हैं। आज वे शहर के विभिन्न मांसाहारी भोजनालयों में मछली की आपूर्ति करते हैं। 