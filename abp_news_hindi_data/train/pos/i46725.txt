नंदप्रयाग का छोटा शहर अलकनंदा एवं नंदाकिनी के संगम पर स्थित है जो इस स्थान में अपूर्व शोभा बढ़ा देता है। यह एक सुस्त, शांत विश्रामस्थल है जो छुट्टी के आराम के लिये आदर्श स्थान है। वास्तव में शहर में देखने योग्य बहुत कुछ है जिसे आराम से देखा जा सकता है। नंदाकिनी एवं अलकनंदा के संगम के सामने नंदप्रयाग, अलकनंदा नदी के दाहिने किनारे स्थित है। प्रमुख सड़क तथा बाजार, नदी के पार के थोड़ा ऊपर है और शहर में पहली नजर में यही स्पष्ट होता है। प्रमुख सड़क के किनारे स्थित होटलों एवं भोजनालयों में कुछ यात्री एवं आगंतुक दिखाई पड़ते हैं पर अधिकांश अपनी गाड़ियों तथा बसों में सवार शहर में नहीं रूकते।