 रूपवाद  किसी ग्रन्थ की भाषिक संरचना पर केंद्रित साहित्यिक आलोचना और साहित्य सिद्धान्त की एक पद्धति है। इसमें भाषा को अत्यधिक महत्व दिया गया है। यह साहित्यिक पाठ के अध्ययन का आधार भाषा को मानता है। यह पाठ का अध्ययन उसकी भाषा पर पड़ने वाले किसी बाहरी प्रभाव पर विचार किए बगैर करता है। यह साहित्यिक आलोचना में प्रायः सांस्कृतिक मूल्यों, सामाजिक प्रभावों या लेखक के जीवन की अनदेखी करता है। इसके बजाय यह ग्रन्थ की भाषा के स्वरूप, विधा आदि पर ध्यान देता है।