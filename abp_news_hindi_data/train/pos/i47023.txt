मागदेबुर्ग में सांस्कृतिक चहलपहल भी कम नहीं। रात और दिन ये सरगर्मी रहती है। अपनी कठपुतली कला के लिए तो मागदेबुर्ग प्रसिद्ध है ही. कठपुतली थियेटर के कलाकारों का शहर में अपना एक समृद्ध रचना संसार है और उसे देखने परखने उसकी सराहना करने वालों का तांता लगा रहता है। इनमें बच्चे भी हैं बड़े भी. आम आदमी भी और कला विशेषज्ञ भी. इन कठपुतली नृत्य-नाट्य रचनाओं में जर्मनी की किंवदंतियां औऱ लोककथाएं शामिल हैं। बच्चों की क्लासिक कहानियां जैसे माक्स और मोरित्स और हांस क्रिश्चियन एंडरसन और ग्रिम बंधुओं की लिखी परीकथाएं, कठपुतली नाच में उतर आती हैं।