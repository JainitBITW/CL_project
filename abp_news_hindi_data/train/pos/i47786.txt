केन्द्रीय भण्डारण निगम भारत की प्रमुख भण्डारण एजेन्सी तथा भारत में सार्वजनिक वेअरहाउस चलाने वाली सबसे बडी संस्था है जो कृषि क्षेत्र सहित विभिन्न प्रकार के ग्राहकों को भण्डारण के क्षेत्र में लॉजिस्टिक सेवाएं प्रदान करती है। केन्द्रीय भण्डारण निगम देश में विभिन्न स्थानों पर 11.5 मिलियन टन भण्डारण क्षमता के 465 वेअरहाउस चला रहा है जिनमें कृषि उत्पादों से लेकर अत्यन्त परिष्कृत औद्योगिक उत्पादों के लिए भण्डारण सेवाएं उपलब्ध कराई जाती है। इसकी स्थापना सन् 1957 में हुई थी।