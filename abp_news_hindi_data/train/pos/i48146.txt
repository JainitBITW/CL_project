यह बारीक़ी से पढने की क्षमता का परीक्षण करता है। अनुच्छेद पठन के सवाल, परीक्षार्थी को पढ़ने के लिए दिए गए अनुच्छेद से संबंधित होते हैं। अनुच्छेद किसी भी विषय से संबंधित हो सकता है और इससे जुड़े प्रश्न यह परीक्षण करते हैं कि परीक्षार्थी ने कितनी अच्छी तरह से अनुच्छेद और उसमें दी गई जानकारी को समझा है। जैसा कि नाम से ही पता चलता है, यह परीक्षार्थी द्वारा लिखित पाठ के सार और तार्किक संरचना को समझने की क्षमता को परखता है। GMAT में लगभग 200 से 350 शब्दों के अनुच्छेद का उपयोग होता है, जो सामाजिक विज्ञान, जैविक विज्ञान, भौतिक विज्ञान और व्यापार जैसे विषयों को आवृत करते हैं। प्रत्येक अनुच्छेद में उसकी विषय-वस्तु के आधार पर तीन या उससे अधिक प्रश्न होते हैं। प्रश्न में अनुच्छेद के प्रमुख बिंदु के बारे में, लेखक के विशिष्ट कथन के बारे में, अनुच्छेद से निकलने वाले तर्कसंगत निष्कर्ष के बारे में, एवं लेखक की मानसिकता या शैली के बारे में पूछा जा सकता है।