इस खंड में आगामी अंतरराष्ट्रीय और अंग्रेजी घरेलू सीजन के लिए खेल प्रतियोगिताएं, आगामी सात वर्षों के लिए अंतरराष्ट्रीय कार्यक्रम और क्रिकेट संबंधी विचित्र कहानियों को प्रदर्शित करने वाली असाधारण घटनाओं की विषय सूची शामिल है। हाल के वर्षों के चयन में शामिल हैं: खरगोश ने पैविलियन को जलाया, गर्म-हवा के गुब्बारों ने खेल को रोका; नग्न नृत्य के लिए क्रिकेट खिलाड़ियों को गिरफ्तार किया गया; फाइन लेग पैराशूट से आया; फ्राइड कैलामारी ने खेलना बंद कर दिया; अंपायर को रात भर मैदान में बंद रखा गया।विज्डन क्रिकेटर्स अल्मनैक ', जिसे अमूमन विज्डन के नाम से जाना जाता है, ब्रिटेन से सालाना प्रकाशित होने वाली क्रिकेट पत्रिका है। दुनिया की इस सर्वाधिक प्रतिष्ठित खेल पत्रिका को क्रिकेट की बाइबल का दर्जा प्राप्त है। वर्ष 1864 में अंग्रेज क्रिकेटर जोंन विज्डन ने फ्रेड लिलीवाइट की ' द गाइड टू क्रिकेटर्स ' के जवाब में इसका प्रकाशन शुरू किया। यह दुनिया में सबसे लंबे समय से चल रही खेल पत्रिका है। इसे हर साल अप्रेल में इंग्लेंड का घरेलू क्रिकेट सीजन शुरू होने से पहले प्रकाशित किया जाता है। शुरुआत से लेकर अब तक इसका रंग -रूप व कलेवर काफी बदल चुका है। इसका पहला संस्करण 112 पन्नो का था, वही आज इसमें 1500 से ज्यादा पन्ने होते है। पहले इसका कवर पीले, बादामी या हलके गुलाबी रंग का होता था, लेकिन वर्ष 1938 में प्रकाशित इसके 75 वें संस्करण के बाद से ही यह ब्राईट यलो कवर में आ रही है। इसी संस्करण से इसके फ्रंट कवर पर दो क्रिकेटरों की मशहूर काष्ठछवि का प्रकाशन शुरू हुआ। वर्ष 2003 से इसके कवर पृष्ठ पर किसी मौजूदा क्रिकेटर की तस्वीर प्रकाशित की जाने लगी है।