आगत ध्वनि 'ऍ', 'ए' तथा 'ऐ' के लगभग बीच की है, उदाहरण 'जॅक', 'मॅक' । हिन्दी में आमतौर पर इसके लिये निकटतम वर्ण 'ऐ' का उपयोग कर लिया जाता है जैसे 'जॅक' की बजाय 'जैक' आदि। यह इतना अशुद्ध नहीं लेकिन 'ऍ' की मात्रा के स्थान पर 'ए' की मात्रा का उपयोग सर्वथा अनुचित है तथा देवनागरी की ध्वन्यात्मकता गुण - उच्चारण और लेखन की समरुपता के विरुद्ध है। इस तरह के गलत प्रयोग के उदाहरण हैं 'रॅड' के स्थान पर 'रेड' लिखना जो कि Raid का सही लेखन है। इसी प्रकार 'टॅस्ट' के स्थान पर 'टेस्ट' लिखना जो कि Taste का सही लेखन है, 'गॅस्ट' के स्थान पर 'गेस्ट' जो कि गलत है।