तूफानी जल से निपटने में सक्षम मलजल निकास प्रणालियों को संयुक्त प्रणालियों या संयुक्त मलजल नालियों के नाम से जाना जाता है। ऐसी प्रणालियों से आमतौर पर परहेज किया जाता है क्योंकि अपनी मौसमीपन की वजह से ये प्रणालियां मलजल प्रशोधन के कार्य को जटिल बना देती हैं और इस तरह मलजल प्रशोधन संयंत्रों की क्षमता को घटा देती हैं। प्रवाही परिवर्तनशीलता की वजह से भी प्रशोधन सुविधाएं अक्सर आवश्यकता से अधिक बड़ी और बाद में अधिक महंगी हो जाती है। इसके अलावा, प्रशोधन संयंत्र की क्षमता से अधिक जल प्रवाह प्रदान करने वाले भारी तूफानों से मलजल प्रशोधन प्रणाली पर बहुत ज्यादा प्रभाव पड़ सकता है जिससे जल छ्लकाव या अतिप्रवाह की समस्या उत्पन्न हो जाती है। आधुनिक मलजल नाली विकास के तहत वर्षा जल के लिए अलग से तूफानी जल नाली प्रणालियों की व्यवस्था उपलब्ध कराने की प्रवृत्ति अपनायी जा रही है।