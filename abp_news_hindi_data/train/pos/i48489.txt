छत्रिक वर्ग, जैसे स्वर्णछत्रिक का भ्रूणर्वध्रन इनसे भिन्न है। स्वर्णछत्रिक बड़े छत्रिक के रूप में होता है, जिसमें प्रजननांग होते हैं। सुकुमार की भाँति इसमें भी चिपिटक डिंभ बनता है, जो धरातल पर रूकने के बाद चषमुख नामक डिंभ में बदलता है। चषमुख के पूर्ण निर्माण के बाद यह आड़े-आड़े अनेक टुकड़ों में बँट जाता है। पूरी संरचना तश्तरियों के एक दूसरे पर रखे हुए बड़े ढेर जैसी लगती है। फिर प्रत्येक टुकड़ा या 'तश्तरी' अलग हो जाती है और उसका रूपांतरण प्रौढ़ में हो जाता है।