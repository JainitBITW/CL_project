इनमें से सुकुमार का जीवन इतिहास एक और तथ्य को भी स्पष्ट करता है। सुकुमार के जीवनचक्र में पालिप तथा मेडूसा दोनों रूपों के प्रौढ पाए जाते हैं। पालिप रूप बस्तियों में रहते हैं और इनकी संख्यावृद्धि अलैंगिक रीति से होती है। ये एक ही स्थान पर स्थिर रहते हैं। मेडूसा अकेले स्वतंत्र तैरनेवाले तथा लैंगिक प्रजनन करनेवाले होते हैं। जीवनचक्र में पालिप तथा मेडूसा पीढ़ियाँ एक के बाद एक आती हैं, अर्थात्‌ इन दो पीढ़ियों के बीच एकांतरण होता है। अतं: इसको पीढ़ियों का एकांतरण कहते हैं। स्वर्णछत्रिक में पालिप पीढ़ी अविकसित रह जाती है। वास्तव में चषमुखी को ही पालिप पीढ़ी का प्रतिनिधि कहा जा सकता है। अत:ं स्वर्णछत्रिक में एकांतरण स्पष्ट नहीं होता। मेट्रीडियम नामक आँतरगुहियों में मेडूसा बिलकुल ही अविकसित होता है, अतं: उसमें एकांतरण का आभास भी नहीं मिलता।