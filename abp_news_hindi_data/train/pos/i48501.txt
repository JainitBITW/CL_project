जलीयकवर्ग के अंतर्गत जलीयक, सुकुमार तथा अनेक जीव आते हैं, जिनमें साधारणत: छत्रिक तथा पालित दोनों रूप पाए जाते हैं। छविकवर्ग में छत्रिक का विकास होता है, किंतु पालिप अविकसित रह जाता है। इसके अंतर्गत जेली मछलियाँ रखी जाती हैं। पुष्पजीवी में पालिप सुविकसित होता है, किंतु छत्रिक अनुपस्थित होता है। इस वर्ग में समुद्रफूल, प्रवाल निर्माण करनेवाले आँतरगुही आदि रखे जाते हैं। पहले इसमें एक चौथा वर्ग पक्षवाही भी रखा जाता था, किंतु ये जंतु अन्य आँतरगुहियों से इतने भिन्न होते हैं कि इनको अब आँतरगुहियों से अलग एक पृथक प्रसृष्टि में ही रखा जाता है।