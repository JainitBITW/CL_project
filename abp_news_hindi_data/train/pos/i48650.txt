यहां से थोड़ी ही दूरी पर आई एन ए एवं सरोजनी नगर बाजार हैं, जहां आवश्यकता एवं खरीदारी का सभी सामान खरीदा जा सकता है। ये दोनों ही दक्षिणी दिल्ली के प्रसिद्ध बाजार हैं। इनके अलावा आवासीय स्थलों में आई एन ए कालोनी, केन्द्र सरकार आवासीय योजना के तहत लक्ष्मीबाई नगर, सरोजिनी नगर, नेताजी नगर, लोधी कालोनी. किदवई नगर, आदि आते हैं। निकट ही सफ़दरजंग विमानक्षेत्र, नजफ़ खां का मकबरा, सफ़दरजंग का मकबरा ऐतिहासिक स्थल हैं। दिल्ली हाट भी एक अन्य दर्शनीय स्थल निकटस्थ ही है।