स्विस सूत्र या स्विस फॉर्मूला, अन्तर्राष्ट्रीय व्यापार में प्रशुल्क दरों को कम करने व समतुल्य बनाने के लिए बनाया गया एक गणितीय सूत्र है। अनेक देश विश्व व्यापार संगठन के व्यापार सौदों में इसके प्रयोग किये जाने पर जोर दे रहे हैं। यह सूत्र सर्वप्रथम स्विस प्रतिनिधिमंडल द्वारा विश्व व्यापार संगठन के दोहा विकास दौर में प्रस्तुत किया गया था। टोक्यो दौर में ऐसा ही मिलती जुलती विधि का प्रयोग किया गया था।