इसके बाद रॉबर्ट यूरोप वापस चला गया और 1863 में जर्मनी के गीसन विश्वविद्यालय में भूगोल का प्रोफ़ेसर बन गया। 1867 से 1870 तक उसने संयुक्त राज्य अमेरिका के कई दौरे किये। पहले उसने बोस्टन के लॉवेल संसथान में 'पर्वतीय एशिया की पहाड़ियाँ और भौतिक भूगोल' पर 12 भाषण दिए और फिर पूरे देश का भ्रमण किया, जिसमें प्रशांत महासागर के तटवर्ती क्षेत्रों का दौरा भी सम्मिलित था। बाद में उसने जर्मन भाषा में अमेरिका पर कई किताबें लिखी जिनमें 'अमेरिका के प्रशांत रेलमार्ग', 'कैलिफ़ोर्निया', 'मोरमोन' और 'पश्चिमी अमेरिका की प्रेरी' शामिल हैं।