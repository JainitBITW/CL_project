उन्होंने वाशिंगटन और मास्को के भारतीय दूतावासों में क्रमशः मंत्री और मिशन उप-प्रमुख के रूप में कार्य किया। पहली बार एक राजदूत के रूप में उन्हें 1995-1998 के बीच पेरू और बोलीविया की संयुक्त जिम्मेदारी दी गयी। 2001 में वे विदेश मंत्रालय की पहली महिला प्रवक्ता बनीं। 2004 में उन्हें भारत के उच्चायुक्त के रूप में श्रीलंका में नियुक्त किया गया। 2006 में वे चीन में भारत की पहली महिला राजदूत बनीं। 1 अगस्त 2009 को वे शिवशंकर मेनन की जगह भारत की विदेश सचिव बनीं।