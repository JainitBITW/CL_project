औदिच्य ब्राह्मण के रूप में मूल इतिहास वर्ष 950 ई. के आसपास से पाया जाता है। ज्ञात होता है कि, वर्ष 942 ई. में मूलराज सोलंकी ने अपने मामा व तत्कालीन राजा सामंत सिंह चावड़ा की हत्या कर अन्हीलपुर पाटन के सिंहासन पर कब्जा कर लिया था। उन दिनों सत्तारूढ़ राजा की हत्या और पुजारी की हत्या जैसे अपराधों को अक्षम्य अपराध माना जाता था जिसकी सजा आत्मदाह थी और जिसका परिमार्जन केवल श्रीमाली ब्राह्मणों के द्वारा ही संभव होता था। पर, जब मूलराज, श्रीमालियों के प्रिय रहे राजा सामंत सिंह की हत्या के अपराधी के रूप में कुख्यात हो गए तो इस जघन्य अपराध के परिमार्जन व मूलराज को राजा घोषित करने से श्रीमाली ब्राह्मणों ने कड़ाई से मना कर दिया। अर्से से चावड़ा राजाओं के साथ जुड़े रहे गुजरात के ये याजक ब्राह्मण श्रीमाल भिन्न्मल, जो कि राजस्थान के दक्षिणी भाग में स्थित, से आये थे।