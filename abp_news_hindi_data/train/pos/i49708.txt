अंततः मूलराज के मित्रों और मंत्रीमंडल के सदस्यों ने गोपनीय रुप से देश के भिन्न-भिन्न इलाकों से विद्वान ब्राह्मणों को लाकर बसाने व उन्हें वह सब देने का निर्णय लिया जो अबतक श्रीमालियों को मिलता रहा था। तुरंत इस काम को करने के लिए मंत्री माधव के नेतृत्व में कई दलों को गंगा और यमुना नदियों के मैदानों में स्थित विभिन्न महत्वपूर्ण व ब्राह्मण बहुल इलाकों में भेजा गया और वहां के विद्वान ब्राह्मणों को लुभावने स्थायी प्रवास व अनुपम राजकीय प्रश्रय व व्यवस्था का लोभ देकर गुजरात आने के लिए राजी करवाया गया। किसी भावी साजिश से बचने के लिए, यह भी यह सुनिश्चित किया गया कि सब ब्राह्मणों को अलग-अलग स्थानों से लाया जाये। मूलराज और उनके मंत्री माधव ने इस बाबत अपने पुरखों की भूमि कान्यकुब्ज से बुलाए गए ब्राह्मणों को प्राथमिकता दी ताकि अन्य सहित पूर्व के श्रीमाली ब्राह्मणों के वर्चस्व की कमी हो सके। इसप्रकार मूलराज खुद एक वैद्य राजा हो सकता और नवांगतुक ब्राह्मण परिवारों पर उसकी पकड़ भी बनी रहती। 