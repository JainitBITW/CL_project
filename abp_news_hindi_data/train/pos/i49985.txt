मद्रास से पोर्टब्लेयर के बीच सीधी वायुयान सेना के साथ-साथ नियमित जलयान सेवा भी उपलब्ध है। तमिलनाडु से अनेक तमिल व्यवसायी पोर्टब्लेयर और अन्य द्वीपों में व्यापार और वाणज्य का कार्य सम्भाल रहे हैं। जंगलों में और दूसरे सरकारी विभागों तथा कारखानों में काम करने के लिये बहुत बड़ी संख्या में तमिल मूल के श्रमिक आते रहे हैं। श्रीलंका में विस्थापित तमिल परिवारों को भी अण्डेमान में बसाया गया है। तमिल परिवार दक्षिण और मध्य अण्डेमान में मुख्य रूप से बसे हैं परन्तु श्रीलंका से विस्थापित 1200 परिवारों को कचाल द्वीप में बसाने की व्यवस्था की गई थी। तमिल भाषी मुख्य रूप से हैडो, विमबर्लीगंज, रंगत, माया-बन्दर, डिगलीपुर, हटबे, कपंगा द्वीप तथा शबनम नगर ग्रेट निकोबार में रहते हैं।