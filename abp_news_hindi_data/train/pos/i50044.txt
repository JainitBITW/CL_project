चक्रित ब्लैक होल चारों तरफ से एर्गोस्फियर नमक एक अन्तरिक्ष-समय क्षेत्र से घिरा होता है जिसमें स्थिर खडा होना असंभव है। यह फ्रेम-ड्रेगिंग नामक एक प्रक्रिया का परिणाम है; सामान्य सापेक्षता की भविष्यवाणी है कि कोई भी चक्रित द्रब्यमान, स्वंयम को घेरे हुए अंतरिक्ष समय को थोड़ा खींचने की चेष्टा करेगा। चक्रित द्रब्यमान के पास की कोई भी वस्तु चक्र की दिशा में घूमना शुरू कर देगी। एक चक्रित ब्लैक होल के लिए घटना क्षितिज के पास इसका प्रभाव इतना मजबूत हो जाता है कि किसी वस्तु को स्थिर खड़े रहने मात्र के लिए इसके विपरीत दिशा में प्रकाश कि गति से भी तेज चलना होगा।