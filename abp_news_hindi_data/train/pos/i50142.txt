पोकिरी  2006 एक हिट तेलुगु फिल्म है जिसका निर्देशन, लेखन और निर्माण पुरी जगन्नाध ने किया है। महेश बाबू ने मुख्य भूमिका निभायी है और एलेना डि'क्रूज़, प्रकाश राज, सयाजी शिंदे एवं आशीष विद्यार्थी ने सहायक भूमिकाएं अदा की हैं। मणि शर्मा संगीत निर्देशक थे, श्याम के. नायडू ने इसका छायांकन संभाला था और मार्थण्ड के. वेंकटेश ने इसका संपादन किया था। यह फिल्म 28 अप्रैल 2006 को प्रदर्शित की गई थी। 2007 में इस तेलुगु फिल्म का पोक्किरी के रूप में तमिल में, 2009 में वान्टेड के नाम से हिंदी में और 2010 में पोरकी के रूप में कन्नड़ में पुनर्निर्माण किया गया था।