अली गिरोह की तरफ से पांडु को अपने पहले काम के तौर पर, नारायण गिरोह के एक सदस्य को मारने का काम सौंपा जाता है। हालांकि, उस जगह पर पुलिस पहुंच जाती है जहां पांडु और अन्य अपराधी इंतजार कर रहे होते हैं। पांडु काफी देर तक पुलिस को उलझाये रखता है ताकि दूसरे अपना काम खत्म कर के भाग सकें. वह श्रुथि की भी मदद करता है ताकि वह पशुपथि से बच कर भाग सके. वह उसकी दया से प्रभावित होती है और बिना कहे ही उनके बीच रोमांटिक भावनाएं पैदा होने लगती हैं। जब श्रुथि अपनी भावनाओं को व्यक्त करने की कोशिश करती है, तब नारायण गिरोह के सदस्य उन पर हमला कर देते हैं, जिन्हें पांडु खत्म कर देता है। श्रुथि को यह जानकर सदमा लगता है कि पांडु अपराधी है और लोगों को मारने का उसे कोई अफसोस नहीं है।