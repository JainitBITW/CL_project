राष्ट्र संघ की आधिकारिक भाषाएं फ्रांसीसी, अंग्रेजी और स्पैनिश थीं। संघ ने एस्पेरान्तो को अपने कामकाज की भाषा बनाने और इसके उपयोग को सक्रिय रूप से प्रोत्साहित करने के बारे में सोचा था, किंतु दोनों में से कोई सा विकल्प कभी अपनाया नहीं गया। 1921 में लॉर्ड रॉबर्ट सेसिल ने प्रस्ताव रखा कि सदस्य देशों के सरकारी स्कूलों में एस्पेरांतो को शुरू किया जाए और इसकी जांच के लिए एक रिपोर्ट अधिकृत की गई। जब दो वर्ष बाद रिपोर्ट प्रस्तुत की गई तो इसमें विद्यालयों में एस्पेरान्तो के शिक्षण की सिफारिश की गई थी, इस प्रस्ताव को 11 प्रतिनिधियों ने स्वीकार कर लिया। सर्वाधिक कड़ा विरोध फ्रांसीसी प्रतिनिधि गैब्रियल अनॉटू की ओर से आया, आंशिक रूप से फ्रांसीसी भाषा को बचाने के लिए जिसके लिए उसने तर्क दिया कि वह पहले से ही अंतर्राष्ट्रीय भाषा थी। इस विरोध का मतलब यह हुआ कि उस अनुभाग को जिसमें स्कूलों में एस्पेरांतो को स्वीकार किया गया था, छोड़कर रिपोर्ट को स्वीकार कर लिया गया।