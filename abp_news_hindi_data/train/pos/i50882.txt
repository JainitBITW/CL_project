क्षेत्रीय भाषाओं के माध्यम से उच्च शिक्षा संस्थानों हेतु पाठ्य सामग्री का निर्माण किये जाने की भारत सरकार, मानव संसाधन मंत्रालय की केन्द्र प्रवर्तित योजनान्तर्गत सरकार द्वारा रियायती दरों पर प्राप्त कागज से मुद्रण तथा प्रकाशन हेतु म.प्र. हिन्दी ग्रन्थ अकादमी की स्थापना जुलाई 1969 में की गई थी। केन्द्र सरकार ने पॉचवी पंचवर्षीय योजना से अकादमी का अनुदान देने का प्रावधान किया। योजनान्तर्गत इंजीनियरी, चिकित्सा एवं कृषि तथा संदर्भित ग्रन्थ एवं सांस्कृतिक और साहित्यिक तथा सामाजिक पृष्ठभूमि पर आधारित प्राप्त पांडुलिपियों से पाठ्य सामाग्री तैयार करायी जाती है। यह कार्य केन्द्रीय हिन्दी निदेशालय के निर्देशन में किया जाता है।