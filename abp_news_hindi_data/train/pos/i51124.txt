इन्फ्लूएंजा ए का एक उपप्रकार H5N1 ने 1997 में हांगकांग में छह लोगों को मार डाला, पर 2003 के बाद से चीन में इसका प्रकोप नहीं देखा गया। 2005 के मध्य तक, यह मुख्य रूप से दक्षिण पूर्वी एशिया में व्याप्त था, लेकिन तब से यह अफ्रीका और यूरोप के कुछ हिस्सों में फैल गया है। यह अब तक लाखों पक्षियों को मार चुका है और इसके प्रसार को सीमित करने के लिए करोड़ों अन्य पक्षियों को भी मारा जा चुका है। अब तक यह मुख्यत: एक पक्षी रोग है और बहुत कम इंसान ही इससे संक्रमित हुये हैं। H5N1 के बारे में यह चिंता का विषय यह है कि यह लगातार बहुत तेज गति से फैल रहा है और यह कभी भी एक महामारी का रूप धारण कर लाखों लोगों की जान ले सकता है। दुनिया भर की सरकारें इस समस्या से निपटने के लिए अरबों डॉलर खर्च कर रही हैं। यह खर्च मुख्यत: H5N1 के अध्ययन, टीकों की खोज, फ़्लू प्रतिरोधी दवाओं का उत्पादन व भण्डारण, महामारी से निपटने के उपायों का अभ्यास आयोजित करना के साथ और भी कई अन्य महत्वपूर्ण गतिविधियां शामिल है।