प्रारंभ में, 12 वर्षीय इनिएस्‍टा के माता पिता ने बार्सिलोना की यात्रा की और एफ सी बार्सिलोना के युवा स्‍कूल, ला मासिया पर एक नज़र डाला। इस यात्रा का परिणाम इनिएस्‍टा का बार्का युवा श्रेणी में नामांकन था। ला मासिया के स्‍नातक सहपाठी सेस्‍क फैबरेगेस के समान, इनिएस्‍टा ने मूलत: अपना कैरियर सुरक्षात्मक मिडफील्‍डर के रूप में प्रारंभ किया लेकिन गेंद पर उनके संतुलन, निकट नियंत्रण और कुशलता की वजह से लोगों ने उसे एक आक्रामक मिडफ़ील्डर के रूप में प्रगति करते देखा। उस क्षण से उनके परिश्रम ने उनके लिये क्लब रैंक तक का रास्‍ता बनाया। लुइस वैन गाल ले 29 अक्टूबर 2002 को क्‍लब ब्रूगे के खिलाफ खेले गये यूईएफए चैंपियंस लीग के मुकाबले में उन्हें पहली बार प्रदर्शन का मौका दिया्। उनका प्रारंभिक प्रदर्शन काफी प्रभावी था जिससे स्‍पेनी प्रेस के एक समूह ने बार्सिलोना प्रथम टीम में जॉन रोमन रिकल्‍में के स्‍थान पर इनिस्‍टिया को लाने की मांग की। 2003-04 में उन्होंनें लीग में 11 बार भाग लिया, अधिकांशत: कैंप नोउ के पसंदीदा खिलाड़ी रोनाल्डिन्हो के स्‍थानापन्‍न खिलाड़ी के रूप में, उनके एक गोल ने बार्सिलोना की टीम को वेलेंसिया के बाद दूसरे स्‍थान पर ला दिया। 