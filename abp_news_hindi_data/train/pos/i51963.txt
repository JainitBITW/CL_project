अमेरिकन एक्सप्रेस के अधिकारियों 1946 के शुरुआत में ही ट्रैवल चार्ज कार्ड लॉन्च करने की चर्चा की, लेकिन डिनर्स क्लब के मार्च 1950 में उनका कार्ड लॉन्च करने तक वे इसे अस्तित्व में नहीं ला पाए और उसके बाद अमेरिकन एक्सप्रेस गंभीरता से इस पर सोचने लगा। 1957 के अंत में, अमेरिकन एक्सप्रेस के सीईओ राल्फ रीड ने कार्ड व्यवसाय में आने का निर्णय लिया और लॉन्च करने की तिथि 1 अक्टूबर 1958 घोषित कर दी, परंतु सार्वजनिक हित को देखते हुए आधिकारिक लॉन्च तिथि से पहले ही 250000 कार्ड बाज़ार में उतार दिए। कार्ड को वार्षिक शुल्क 6 डॉलर के साथ लॉन्च किया गया, जो कि डिनर्स क्लब के वार्षिक शुल्क 1 डॉलर से कई ज्यादा था, इसलिए इसे प्रीमियम उत्पाद के रूप में देखा जाने लगा। पहला कार्ड कागज का था, जिसमें खाता संख्या और कार्ड के सदस्य का नाम छपा हुआ था। 1959 के बाद अमेरिकन एक्सप्रेस ने आईएसओ / आईईसी 7810 मुद्रित प्लास्टिक कार्ड जारी किए, ऐसा करने वाली त्यह पहली कंपनी थी।