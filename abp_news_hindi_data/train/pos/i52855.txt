निर्देशांक: 29°54′23″N 80°09′40″E / 29.9062607°N 80.1611739°E / 29.9062607; 80.1611739नाचनी उत्तराखण्ड राज्य के पिथौरागढ़ जनपद में रामगंगा तथा भुजगाड़ नदियों के तट पर बसा एक छोटा सा नगर है। यहां देवी को समर्पित एक मंदिर है, जिसे "होकारा मंदिर" कहा जाता है। यह नगर उत्तराखण्ड राज्य राजमार्ग 11 पर थल तथा तेजम के मध्य स्थित है। नाचनी से बाँसबगड़ के लिए एक सड़क निकलती है। यहां भुजगाड़ नदी पर वर्ष 1960 में एक मोटर पुल भी बनाया गया था। नाचनी का कुल क्षेत्रफल 1.0424 वर्ग किलोमीटर है, तथा यह समुद्र तल से 920 मीटर की ऊंचाई पर स्थित है। 2011 की जनगणना के अनुसार नाचनी में कुल 299 परिवार निवास करते हैं, और नगर की जनसंख्या 1109 है, जिसमें से 562 पुरुष हैं तथा 547 महिलाएं हैं।