प्रकाश किरणें इंद्रधनुष के रंगों से मिलकर बनती हैं। इनका एक छोर है बैंगनी और दूसरे छोर पर लाल । अवरक्त और पराबैंगनी तरंगें नेत्र के प्रकाशग्राहकों को उत्तेजित नहीं कर पातीं। दिन में पीत-हरित प्रकाश का बाहुल्य होता है। यही सबसे चमकीला प्रकाश है और इसे प्रकाशसंवेदना उत्पन्न करने के लिए अधिक शक्ति की जरूरत नहीं होती। लाल या नीली किरण को उतनी ही संवेदना उत्पन्न करने के लिए दस हजार गुनी शक्ति की आवश्यकता होती है। शंकु और शलाका की वर्णों के प्रति संवेदनशीलता का वक्र बनाने पर समझ में आता है कि क्यों गोधूलि बेला में लाल फूल श्याम, किंतु नीले फूल नीले ही दिखाई पड़ते हैं।