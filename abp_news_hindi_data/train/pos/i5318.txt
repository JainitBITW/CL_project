एक सही क्लिंच में प्रतियोगी अपनी भुजा के अगले हिस्से से प्रतिद्वंद्वी की कॉलर बोन को दबाता है, इस समय उसके हाथ प्रतिद्वंद्वी की गर्दन के चारों ओर ना होकर उसके सिर के चारों ओर होते हैं। इस क्लिंच से बाहर निकलने का एक सामान्य तरीका है, प्रतिद्वंद्वी के सिर को पीछे की ओर धक्का देना या कोहनी का प्रहार करना, क्योंकि क्लिंच के लिए दोनों प्रतियोगियों का एक दूसरे के बहुत पास होना जरुरी होता है। इसके अतिरिक्त, एक अप्रभावी क्लिंचर अपनी भुजाओं को नीचे की ओर तथा प्रतिद्वंद्वी के क्लिंच के अन्दर "तैराने" की कोशिश कर सकता है, जिससे अप्रभावी क्लिंचर एक प्रभावी क्लिंचर बन सकता है। 