कुछ पौधों में पत्तियों द्वारा प्रवर्धन होता है, जैसे वॉकिंग फर्न और पॉलिपोडियम में। इन पौधों में पत्तियों एक लंबे डंठल में लगी रहती हैं जब इन पत्तियों के अग्रभाग जमीन के संसर्ग में आते हैं तो जमीन पर लग जाते हैं। इन्हीं भागों से जड़ें निकल कर मिट्टी में प्रवेश करती हैं। इन्हीं जड़ों के ऊपरी भाग से नई कलियाँ निकलती हैं, जो नए पौधे बनाती हैं। इस प्रकार एक प्रमुख पौधे से उसके चारों तरफ उसी तरह के छोटे छोटे पौधे पैदा हो जाते हैं।