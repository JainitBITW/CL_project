कुछ पौधों में पौधे का मुख्य भाग जमीन के अंदर पड़ा रहता है। इस भाग को आंतभौंम तना कहते हैं। ये तने कई प्रकार के होते हैं, जैसे ट्यूबर, जो आलू में पाया जाता है, शल्व कंद और घनकंद, जो घुइयाँ, बंडा और सूरन में पाए जाते हैं। पौधों के इन भागों में आहार जमा रहता है। ये भाग जमीन में प्रतिकूल वातावरण में प्रसुप्त अवस्था में पड़े रहते हैं। अनुकूल वातावरण प्राप्त होने पर पौधों के इन भागों से नई कलियाँ निकल आती हैं। इन कलियों से नए पौधों का जन्म होता है, जो समय पाकर प्रौढ़ पौधे बन जाते हैं।