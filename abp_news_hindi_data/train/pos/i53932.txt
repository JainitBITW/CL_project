18 अक्टूबर 1989 को पृथ्वी से यह यान अंतरिक्ष शटल अटलांटिस के ज़रिये छोड़ा गया था। यह 7 दिसम्बर 1995 को बृहस्पति पहुँच गया। इसने बृहस्पति के वायुमंडल का अध्ययन करने के लिए उसमें एक छोटा यान छोड़ा और बृहस्पति के साथ-साथ उसके चंद्रमाओं का अध्ययन किया। गैलिलेयो का वज़न 2,380 किलोग्राम था। इसके द्वारा वायुमंडल में छोड़ा गया यान पैराशूट के प्रयोग से 153 किलोमीटर तक उतरा, जहाँ उसने 450 प्रति-घंटा तक की रफ़्तार की आंधियाँ झेलीं और तस्वीरें भेजीं और फिर निचले वायुमंडल में अत्यंत गर्मी से पिघल कर ख़त्म हो गया।