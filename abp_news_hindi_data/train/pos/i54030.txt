अकटियम की लड़ाई में ओक्टेवियन के द्वारा मार्क एंटनी और टोलेमिक महारानी क्लियोपेट्रा VII की हार के बाद, मिस्र 30 ई.पू. में रोमन साम्राज्य का एक प्रान्त बन गया। रोमनवासी, मिस्र से आने वाले अनाज पर काफी निर्भर थे और सम्राट द्वारा नियुक्त एक अधिकारी के अधीन रोमन सेना ने विद्रोहियों का दमन किया, भारी करों की वसूली को सख्ती से लागू किया और डाकुओं के हमलों को रोका जो उस दौरान एक कुख्यात समस्या बन गई थी। विदेशी विलासिता वस्तुओं की रोम में काफी मांग के कारण, अलेक्सांद्रिया, पूर्वी देशों के साथ होने वाले व्यापारिक मार्ग पर तेज़ी से एक महत्वपूर्ण केन्द्र बन गया।