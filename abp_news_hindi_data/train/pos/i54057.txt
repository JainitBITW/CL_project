प्राचीन मिस्रवासी स्वच्छता और प्रस्तुतीकरण को अत्यधिक महत्व देते थे। अधिकांश लोग नील नदी में स्नान करते थे और पशु वसा और चाक से निर्मित एक लेईदार साबुन का प्रयोग करते थे। सफाई के लिए पुरुष अपने पूरे शरीर की हजामत करते थे और खुशबूदार इत्र और मलहम से दुर्गन्ध को दूर और त्वचा को नरम किया जाता था। कपड़े, सफेद रंग में प्रक्षालित साधारण सन की शीट से बने होते थे और उच्च वर्ग के पुरुष और महिलाएँ, दोनों विग, गहने और प्रसाधन सामग्री धारण करते थे। बच्चे परिपक्व होने तक बिना कपड़ों के रहते थे, करीब 12 वर्ष की उम्र तक और इस उम्र में पुरुषों का खतना किया जाता था और उनके सिर मुंडा दिए जाते थे। बच्चों की देखभाल का ज़िम्मा मां का होता था, जबकि पिता परिवार को आय प्रदान करते थे।