प्राचीन मिस्रवासी अवकाश में खेल और संगीत सहित कई गतिविधियों का आनंद लेते थे। सेनेट, एक बोर्ड गेम, जिसमें टुकड़े यादृच्छिक मौके के मुताबिक चलते थे, आरंभिक काल से विशेष रूप से लोकप्रिय था; एक और इसी तरह का खेल मेहेन था, जिसका गेम बोर्ड वृत्ताकार था। करतब दिखाना और गेंद के खेल बच्चों में लोकप्रिय थे और बेनी हसन में एक कब्र में कुश्ती को भी प्रलेखित किया गया है। प्राचीन मिस्र के समाज के धनी सदस्य, शिकार और नौका विहार का भी आनंद लेते थे। 