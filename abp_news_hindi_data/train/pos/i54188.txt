समुद्र तल में रहनेवाले प्राणियों की संरचना तथा पोषण सिद्धांत के अध्ययन के लिए समुद्री जल में निलंबित सूक्ष्म जीवों का अस्तित्व महत्वपूर्ण है। बारनेकिल, क्लैम, मसल, स्पंज, नलिका कृमि आदि डूबते हुए प्लवकों को खाते हैं। इन प्राणियों को निलंबन भोजी कहते हैं। समुद्री जल में ग्रहणशील नितलस्थ भोजी प्राणियों की भी कमी नहीं हैं। केकड़ा, लॉब्सटर, तलीय मछलियाँ, सेफैलोपॉड, सी-स्टार आदि अपमार्जकों, प्लवकों तथा स्वयं एक दूसरे को खाते हैं।