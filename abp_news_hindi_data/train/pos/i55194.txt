उन्होंने 1993 में पटना के नालंदा मेडिकल कॉलेज एंड हास्पीटल में दाखिला लिया तथा यहां से एमबीबीएस किया। सन 2004 में बिहार मेडिकल कॉलेज एंड हास्पीटल से एमएस आर्थोपेडिक्स पास किया। इसके बाद मुम्बई के बॉम्बे हॉस्पिटल में प्रसिद्ध स्पाइन सर्जन डा. समीर दलवी की निगरानी स्पाइनल सर्जरी में काम किया। 2006 के मध्य में लंदन में इंग्लैंड चले गए जहां दो अस्पतालों रॉयल नेशनल आर्थोपेडिक हॉस्पिटल स्टैमन और रसेलस्क्वायर में जीओएसएच ग्रिड ऑरमंड स्ट्रीट हॉस्पिटल से छह महीने के लिए स्पाइनल फेलोशिप किया। स्पाइन फेलोशिप करने के बाद वह स्वदेश लौट आए। स्वदेश लौट कर उन्होंने नई दिल्ली में दिसंबर 2006 में इंद्रप्रस्थ अपोलो हॉस्पिटल में ज्वाइंट रिप्लेसमेंट सर्जन के रूप में काम शुरू किया। मरीजों की चिकित्सा एवं सेवा के सिलसिले में उन्होंने कई दिन 24 —24 घंटे काम किया। मई 2010 से फरीदाबाद में एशियन इंस्टीच्यूट ऑफ मेडिकल साइंसेस में आर्थोपेडिक्स विभाग में कंसल्टेंट के तौर पर ज्वाइन किया जहां पदोन्नत होकर आर्थोपेडिक्स विभाग के अध्यक्ष बने। इसके बाद उन्होंने फरीदाबाद के प्रमुख अस्पताल क्यूआरजी हास्पीटल के आर्थोपेडिक विभाग के प्रमुख के तौर पर काम कर रहे हैं। वह लंबी अपनी फिटनेस को लेकर सर्तक रहते हैं। वह दूरी की दौड़ प्रतियोगिताओं में नियमित रूप से हिस्सा लेते हैं। 