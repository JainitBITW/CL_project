हाड्रोजन सायनाइड या हाइड्रोसायनिक अम्ल एक अकार्बनिक यौगिक है। इसे प्रूसिक अम्ल भी कहते हैं। यह रंगहीन वाष्पशील पदार्थ है, जो बहुत ही विषैला होता है। सन् 1782 में के। डब्लू. शेले ने इसका पता लगाया था और प्रशियन नील से इसे प्राप्त किया था। यह कुछ पेड़ों में शर्करावर्गीय पदार्थों के साथ ग्लाइकोसाइड के रूप में पाया जाता है। कडुवे बादाम में पाए जानेवाले ऐमिग्डालिन नामक ग्लाइकोसाइड में यह होता है और ऐमिग्डालिन के जल अपघटन से इसे प्राप्त किया जा सकता है।