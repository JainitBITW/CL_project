प्रूसिक अम्ल एल्डिहाइडों या कीटोनों से क्रिया करके योगशील पदार्थ बनाते हैं और इन यौगिकों का हाइड्रॉक्सी अम्लों के संश्लेषण में विशेष महत्व है। प्रूसिक अम्ल एथिलीन ऑक्साइड से एथिलीन सायनहाइड्रिन बनाता है, जो कुछ उत्प्रेरकों की उपस्थिति में आसुत किए जाने पर जल का एक अणु निकालकर एक यौगिक ऐक्रिलो नाइट्राइल बनाता है। संश्लेषित रबर, रेशे तथा अन्य उद्योगों में इस यौगिक का विशेष महत्व है। अत: उपर्युक्त क्रिया इस यौगिक के व्यापारिक निर्माण में काम आती है।