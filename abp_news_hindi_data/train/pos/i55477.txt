कुछ पेंट जल्द सूखते नहीं। ऐसे पेंटों को जल्द सुखाने के लिये कुछ पदार्थ मिलाए जाते हैं जिन्हें शोषक कहते हैं। शोषकों की बड़ी अल्प मात्रा ही पर्याप्त होती है। ये पेंट के भौतिक तथा रासायनिक गुणों में परिवर्तन लाकर उन्हें जल्द सुखा देते हें। इनकी क्रिया वस्तुत: उत्प्रेरक होती है। इसी से इनकी अल्प मात्रा ही आवश्यक होती है। शोषक सामान्य धातुओं, जैसे सीसा, मैंगनीज, कोबाल्ट इत्यादि, के साबुन या रोजिनेट या कार्बनिक लवण होते हैं। ये पेंट को सुखाने के अतिरिक्त उसे गाढ़ा भी बनाते हैं और उसमें चमक भी लाते हैं। कुछ शोषक कक्कनाशी और दुर्गंधनाशी भी होते हें1 ऐसे ही पेंटों का प्रयोग मछली के जालों पर लेप चढ़ाने में होता है।