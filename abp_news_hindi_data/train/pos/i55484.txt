6. अन्य पेंट - भवननिर्माण में प्रयुक्त होनेवाले पेंट, तैल या वार्निश पर आधारित, अथवा आक्षीर किस्म के होते हैं। गृह के बाह्य भागों पर प्रयुक्त होनेवाले पेंट अनेक प्रकार के होते हैं, पर सामान्यत: ये तीसी के तेल पर आधारित पेंट होते हैं। अब ऐल्किड या आक्षीर भी प्रयुक्त होने लगे हैं। पेंट के आवरण में कठिनता, चमकीलापन इत्यादि गुण लाने के लिये पेंट में आज अनेक अन्य पदार्थ, गोंद, ऐल्यूमेन, पायसीकृत केसीन इत्यादि अल्प मात्रा में डाले जाते हैं।