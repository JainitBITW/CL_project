चौथा पहलू उन अध्ययनों पर केन्द्रित है जिनमें पराप्राकृतिक विश्वास और लोगों में आपसी स्नेह पर खोज हुई। मनोविज्ञान और इससे जुड़े दूसरे विषयों के संयुक्त प्रयास से, मन तथा व्यवहार पर देव आस्था का प्रभाव जानने के लिए ये नए प्रयोग हुए। इन मैंसे बहुत सी खोजों का मुख्य आधार, जॉन बाल्बी के स्नेह के सिद्धान्त को अलौकिक तत्वों के प्रति आस्था से जोड़ना है। स्नेह सिद्धान्त के चार संज्ञानात्मक या आतंरिक प्रारूप हैं, बच्चे का माँ, या भक्त का देवता, से निकट संबंध, इससे बिछुड़ने पर विरह वेदना, इसके सहारे परिसर की खोज, तथा, बाहरी भय से इसमें आसरा लेना। इन आतंरिक प्रारूपों को, मनोवैज्ञानिकों ने भक्त का उसके अराध्य देवता से प्रेम समझने के लिए, प्रयोगों का आधार बनाया, जिसके सकारात्मक परिणाम मिले। 