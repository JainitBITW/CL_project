विश्व की पहली वितरण इकाई का आविष्कार फोर्ट वेन, इंडियाना में सिलवानुस एफ बाउज़र ने किया था और जिसने इसे 5 सितंबर 1885 को बेच दिया था। शुरुआत में इसे मोटर वाहन के लिए इस्तेमाल नहीं किया गया था क्योंकि इस समय तक उनका आविष्कार ही नहीं हुआ था। इस इकाई का प्रयोग मिट्टी के तेल के दीपों और चूल्हों के लिए किया गया था। बाद में उन्होंने अपनी इस इकाई में सुधार करते हुये कई सुरक्षा उपायों को इसमें जोड़ा साथ ही मोटर वाहनों में सीधे ईंधन वितरित करने के लिए इसमें एक नली भी जोड़ दी। शुरुआत में कुछ दिनों तक एक ऊर्ध्वाधर पेट्रोल पंप के लिए बाउज़र शब्द का प्रयोग किया गया था हालांकि इस शब्द को अब संयुक्त राज्य अमेरिका या भारत में उपयोग नहीं किया जाता है, पर अभी भी ऑस्ट्रेलिया और न्यूजीलैंड में इसे अक्सर बाउज़र कहा जाता है।