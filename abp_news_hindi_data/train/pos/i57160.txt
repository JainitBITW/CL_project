हैथवे ने अगले तीन सालों तक पारिवारिक फ़िल्मों में आना जारी रखा और बाद में मीडिया की मुख्य धारा में बच्चों के लिए आदर्श के रूप में पहचान बनाई। 2002 में उन्होंने निकोलस निकलबी में चार्ली हन्नम और जेमी बेल के साथ दिखायी दीं, जिसे सकारात्मक समीक्षाएं मिलीं। नार्थवेस्ट हेराल्ड ने इसे "एक अविश्वसनीय मज़ाकिया फ़िल्म" और डेज़र्ट न्यूज़ ने समस्त कलाकारों को "ऑस्कर-योग्य" बताया। आलोचकों की प्रशंसा के बावजूद, फ़िल्म व्यापक रूप से प्रदर्शित नहीं हुई और 4-मिलियन यूएस $ से कम के टिकटों की बिक्री सहित उत्तर अमेरिकी बॉक्स ऑफिस पर विफल हुई। 