2004 में हैथवे को द फ़ैटम ऑफ द ओपेरा में गेरार्ड बटलर के साथ बतौर नायिका अभिनय करना था, लेकिन उन्हें यह किरदार ठुकराना पड़ा, क्योंकि इस फ़िल्म निर्माण की समय-सारणी और द प्रिंसेस डायरीज़ 2 : रॉयल इंगेजमेंट में परस्पर टकराहट थी, जिसे वह अनुबंध के मुताबिक़ करने के लिए मजबूर थीं। डिज़्नी ने 2004 की शुरूआत में द प्रिंसेस डायरीज़ 2 का निर्माण शुरू किया और उसी साल यह अगस्त में प्रदर्शित हुई। फ़िल्म ने नकारात्मक समीक्षाएं बटोरीं, लेकिन $40-मिलीयन के बजट के प्रति $95.1-मिलीयन की कमाई करते हुए, फ़िल्म ने अपने पूर्ववर्ती की तुलना में बॉक्स ऑफिस पर ख़ुद को ऊपर बनाए रखा। 