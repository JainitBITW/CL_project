ईरानी लोग इस निर्णय को अरब भेद भाव व क़ौमपरस्ती के एक नमूने के तौर पर देखते हैं। उन का मानना है कि जमाल अब्दुल नासिर के दौर तक किसी अरबी दस्तावेज़ या पत्र में अरब की खाड़ी शब्द का प्रयोग नहीं किया गया है और अरब दुनिया की सांस्कृतिक धरोहर कही जाने वाली समस्त महत्वपूर्ण पुस्तकों में “फ़ारस सागर’’ या “फ़ारस की खाड़ी’’ जैसे शब्द ही पाए जाते हैं।इसीलिए ईरानियों ने इस दिन को “फ़ारस की खाड़ी का राष्ट्रीय दिवस” का नाम दिया है ताकि इस ऐतिहासिक तथा प्राचीन नाम को बदलने के लिए की जा रही कोशिशों को रोका जा सके।ईरानियों का कहना है कि यदि सागरों के नाम ही बदले जाने हैं तो फिर अरब सागर का नाम बदल कर मकरान सागर किया जाना चाहिए क्योंकि इस के चारों ओर लगभग सौ करोड़ से अधिक ग़ैर अरब लोग आबाद हैं और इस नाम का उपयोग भी पुर्तगाली उपनिवेशवाद के दौर में ही शुरु हुआ था।