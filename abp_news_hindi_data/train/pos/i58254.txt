इस जगह पर बारहवीं सदी में एक शाही महल हुआ करता था। चौदहवीं शताब्दी में इसे अंग्रेज शासक एडवर्ड 1 की सेना द्वारा एक किले नुमा घर में जिसे द पील कहा जाता था में बदल दिया गया। इस महल की स्थिति इसे एक आदर्श सैन्य ठिकाने के रूप में जगह देती थी जिससे एडिनबर्ग का किला व स्टर्लिंग किला के बीच सैन्य साजो सामान के आवागमन के रास्ते सुरक्षित हो गए थे। अंग्रेजी किले का निर्माण मार्च 1302 में दो पादरियों रिचर्ड डे वाएनपोल और हेनरी डे ग्रॉंडेस्टन के संरक्षण में शुरू हुआ था। इसके वास्तुकार सेंट जॉर्ज़ के मास्टर जेम्स थे।सितम्बर 1302 में, 60 पुरुष व 140 महिलाओं ने इसकी नींव खोदी। पुरुषों को 2 पेंस व महिलाओं को 1 पेनी रोजाना की मजदूरी दी जाती थी। 100 पैदल सैनिक भी मजदूरों की तरह महल के निर्माण में लगे हुए थे और नवंबर से लेकर 1303 की गर्मियों तक काम करते रहे। 