1992 में पुराने यूगोस्लाविया के टूट जाने के बाद 4 फ़रवरी 2003 को सर्बिया और मोण्टेनेग्रो नाम का एक परिसंघ बना। इसके दोनों सदस्यों के पैसे अलग थे - मोण्टेनेग्रो में यूरो चलता था जबकि सर्बिया में दीनार चलती थी। इनकी आर्थिक नीतियाँ बिलकुल अलग थीं। इस परिसंघ की सिर्फ़ सेना और विदेश नीति एक थी और एक, बिना किसी शक्ति वाला, राष्ट्रपति था। समय के साथ-साथ दोनों सदस्यों में अंतर बनते गए और 21 मई 2006 में मोण्टेनेग्रो में अलग होने के मुद्दे पर एक चुनाव हुआ। इस चुनाव में मोण्टेनेग्रो के नागरिकों नें अलग होने का फ़ैसला सुना दिया। 3 जून 2006 को मोण्टेनेग्रो नें ऐलान किया की वह परिसंघ से अलग हो रहा है और एक स्वतन्त्र राष्ट्र है। दो दिन बाद, 5 जून 2006 को, सर्बिया नें भी अलग होने का ऐलान कर दिया और परिसंघ ख़त्म हो गया।