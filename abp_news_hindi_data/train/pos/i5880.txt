ऑडियोस्लेव की दूसरी एल्बम, आउट ऑफ़ एग्ज़ाइल मई 2005 में जारी हुई और इसने अमेरिकी चार्ट में पहले स्थान से शुरुआत की। तब से एल्बम को प्लैटिनम दर्ज़ा हासिल हो चुका है। एल्बम में "आउट ऑफ़ एग्ज़ाइल", "बी यूअरसेल्फ", "यूअर टाइम हैस कम" और "डज़न्ट रिमाइंड मी" जैसे एकल गीत शामिल हैं। कॉर्नेल ने स्वीकार किया कि 2002 के बाद से ही अपने जीवन में सकारात्मक परिवर्तनों से प्रभावित हो कर उन्होनें इस एल्बम में अपने अब तक के सबसे निजी गीत लिखे हैं। उन्होनें यह भी बताया कि एल्बम शुरूआती एल्बम से कहीं अलग है और गिटार रिफ्स पर कम निर्भर है। शुरुआत में आलोचकों ने ऑडियोस्लेव की तुलना रेज अगेंस्ट द मशीन तथा साउंडगार्डन के मिश्रण के रूप में की, लेकिन बैंड की दूसरी एल्बम आउट ऑफ़ एग्ज़ाइल में ध्यान दिया की उन्होनें अपनी अलग पहचान स्थापित की थी। एल्बम को ऑडियोस्लेव की शुरुआत की अपेक्षा अधिक सफलता मिली; आलोचकों ने कॉर्नेल के शक्तिशाली आवाज़ को नोट किया जो कि धूम्रपान और मद्यपान छोड़ने का परिणाम थी और आउट ऑफ़ एग्जाइल के बारे में यह उल्लेख किया की "बैंड का संगीत अपने स्वरूप को प्राप्त कर रहा है". ऑलम्यूज़िक ने एल्बम की प्रशंसा टिकाऊ, मज़बूत, कठोर और यादगार के रूप में की। हालांकि, गीत लेखन अभी भी एक सामान्य शिकायत थी; musicOMH.com ने लिखा कि कॉर्नेल के लिखे गए गीत "हास्यास्पद सीमा तक जारी हैं।" 6 मई 2005 को, ऑडियोस्लेव ने हवाना, क्यूबा में मुफ्त में एक शो किया। ऑडियोस्लेव 70,000 दर्शकों के सामे प्रदर्शन करके, क्यूबा में संगीत कार्यक्रम पेश करने वाला पहला अमेरिकी रॉक समूह बन गया। 4 मई को क्यूबा के संगीतकारों से बातचीत करने के लिए बैंड ने हवाना की यात्रा की। कॉर्नेल ने टिप्पणी की: "आशा है, इस संगीत कार्यक्रम से दोनों देशों के बीच के संगीत की सीमाओं को खोलने में मदद मिलेगी." 26 गीतों वाला संगीत कार्यक्रम अब तक किसी बैंड द्वारा बजाया गया सबसे लम्बे समय तक चलने वाला कार्यक्रम था।