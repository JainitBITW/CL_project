माउंटबेटन ने उन भारतीय राजकुमारों के साथ मजबूत रिश्ता भी बनाया, जो भारत के उन हिस्सों पर राज कर रहे थे जो सीधे ब्रिटिश शासन के अंतर्गत नहीं आते थे। इतिहासकार रामचंद्र गुहा अपनी पुस्तक ‘इंडिया आफ्टर गांधी’ में कहते हैं कि माउंटबेटन का हस्तक्षेप उन राजकुमारों के एक बड़े बहुमत को भारतीय संघ में शामिल होने का विकल्प अपनाने के लाभ दिखाने में निर्णायक रहा. इसलिए विभिन्न रजवाडों की एकता को उनके योगदान के सकारात्मक पहलू के रूप में देखा जा सकता है।