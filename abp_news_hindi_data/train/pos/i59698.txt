वेल ऐंड्रयू अंग्रेज शिक्षाशास्त्री जिसने "मद्रास शिक्षाप्रणाली" का प्रचलन शुरू किया। सन् 1787 में वह भारत आया और दो वर्ष बाद मद्रास के सैनिक अनाथालय का अधीक्षक नियुक्त हुआ। उसने कक्षानायक द्वारा शिक्षा चलाने की प्रणाली शुरू की और स्वयं विद्यार्थियों की ही सहायता से शिक्षा प्रसार का प्रयत्न किया। उसकी पुस्तिका "शिक्षा में परीक्षात्मक प्रयोग" सन् 1797 में प्रकाशित हुई। सन् 1811 में जब गरीबों की शिक्षा के लिए एक राष्ट्रीय सभा स्थापित की गई तो वह उसका अधीक्षक बनाया गया। यह सभा गरीबों के 12 हजार स्कूलों का संचालन करती थी।