रॉबर्ट रेक्स इंगलैंड में "संडे स्कूल" का प्रवर्तक। पिता के देहावसान के बाद "ग्लॉस्टर जर्नल" का मालिक एवं संपादक बना। उसने ग्लॉस्टर नगर में जेल की दशा सुधारने के लिए प्रयास किए। समस्या का सही हल कारण के निवारण में था। पिन की फैक्टरी में काम करनेवाले बच्चे इतवार को ऊधम करते थे। उनके लिए 1780 में "संडे स्कूल" खोला। इसके अतिरिक्त अन्य दिनों में भी अवकाश के समय में उनकी पढ़ाई का प्रबंध किया। उसकी पत्रिका उसके प्रयास के प्रचार का सफल साधन बनी। फलस्वरूप 1785 में बृहत् वर्तानिया के समस्त साम्राज्य में संडे स्कूल की स्थापना एव सहायता के लिए एक समाज की स्थापना हुई। 1803 में संडे स्कूल संघ बना।