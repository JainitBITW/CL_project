सेनगुप्ता का जन्म 7 नवम्बर 1971 में कलकत्ता में हुआ था। वह बचपन से ही कला में सक्रिय थीं और चित्रांगशु नामक चित्रकारी विद्यालय में चित्रकारी, नृत्य, गायन और हस्तशिल्प की शिक्षा लेती थीं। उन्होंने माउंट कार्मेल स्कूल में अपनी स्कूली शिक्षा प्राप्त की और बाद में लेडी ब्रेबॉर्न कॉलेज में इतिहास से स्नातक की उपाधि हासिल की। उन्होंने कलकत्ता विश्वविद्यालय से कला में स्नातकोत्तर का अध्ययन शुरू किया लेकिन अभिनेत्री के रूप में अपने कैरिअर पर ध्यान देने के लिए उन्हें अपनी पढ़ाई को बाधित करना पड़ा.