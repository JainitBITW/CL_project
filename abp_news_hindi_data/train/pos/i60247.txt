6 सितम्बर को लाहौर पर हमले में भारतीय सेना के प्रथम पैदल सैन्य खन्ड के साथ द्वितीय बख्तरबंद उपखन्ड के तीन टैंक दस्ते शामिल थे। वे तुरंत ही सीमा पार करके इच्छोगिल नहर पहुच गये पाकिस्तानी सेना ने पुलियाओं पर रक्षा दस्ते तैनात कर दिये जिन पुलो को बचाया नहीं जा सकता था उनको उड़ा दिया गया पाकिस्तान के इस कदम से भारतीय सेना का आगे बढना रुक गया। जाट रेजीमेंट की एक इकाई 3 जाट ने नहर पार करके डोगराई और बातापोर पर कब्जा कर लिया। उसी दिन पाकिस्तानी सेना ने बख्तरबंद इकाई और वायुसेना की मदद से भारतीय सेना की 15वे खन्ड पर बड़ा प्रतिआक्रमण किया हालाकि इससे 3 जाट को मामूली नुकसान ही हुआ लेकिन 15वे खन्ड को पीछे हटना पड़ा और उसके रसद और हथियारो के वाहनो को काफी क्षती पहुची। भारतीय सेना के बड़े अधिकारियो को जमीनी हालात की सही जानकारी नहीं थी अतः उन्होने इस आशंका से कि 3 जाट को भी भारी नुकसान हुआ है उसे पीछे हटने का आदेश दे दिया इससे 3 जाट के कमान आधिकारी को बड़ी निराशा हुई और बाद में उन्हे डोगराई पर फिर कब्जा करने के लिये बड़ी कीमत चुकानी पड़ी।