फ़िल्म वहीं से शुरू होती है जहाँ पिछली फ़िल्म समाप्त होती है। शादी के लगभग 4 साल बाद दोनों को लंदन के एक पारिवारिक सलाह केंद्र में परामर्श लेते हुए दिखाया जाता है जहाँ तनु अपने पारिवारिक जीवन के दुखों के लिये पति मनु पर आरोप लगाती है और उसी समय मनु अपना आपा खो देता है और उसकी तनु से लड़ाई हो जाती है। इसके बाद मनु को पागलखाने भेज दिया जाता है जबकि पप्पी को मनु का अता-पता बताकर तनु वापस अपने घर चली जाती है।