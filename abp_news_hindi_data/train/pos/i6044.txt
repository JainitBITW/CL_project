ये फ़िल्म 22 मई 2015 को लगभग 2200 स्क्रीन्स के साथ भारत में रिलीज़ हुई। यूएसए, यूके कनाडा ,पाकिस्तान, न्यू जीलैंड, ऑस्ट्रेलिया और यूएई में इसे 350 स्क्रीन्स पर रिलीज़ किया गया। बॉक्स ऑफिस इंडिया के अनुसार इस फ़िल्म को आंध्र प्रदेश व पश्चिम बंगाल में औसत शुरुआत मिली।तनु वेड्स मनु रिटर्न्स ने अपने ओपनिंग के मौके पर उत्तर में 60% व दूसरे राज्यों व मेट्रोज़ में 40-50% स्क्रीन्स को घेर लिया।फ़िल्म ने अपने रिलीज़ के पहले दिन अपने घरेलू बाजार से 8.75 करोड़ कमाये। जबकि पहले सप्ताह में ही 100 करोड़ से ज्यादा कमाई कर के यह फ़िल्म वर्ष की सबसे सफल फ़िल्मों में शुमार हो गई।