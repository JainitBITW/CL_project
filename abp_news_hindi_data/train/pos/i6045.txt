फ़िल्म को आलोचकों से काफी प्रशंसा मिली। आलोचकों ने कंगना के डबल रोल को काफी सराहा। इसे 95% समीक्षाएँ अपने पक्ष में मिले और द रिव्यु मोंक, जो एक भारतीय फिल्मों के समीक्षाओं को संग्रहित करने वाली साईट है पर 30 समीक्षाओं के आधार पर 10 में से 7.4 अंक मिले। टाइम्स ऑफ़ इंडिया के सृजन मित्रा दास ने इसे 5 में से 4.5 सितारे दिए। दास ने कहा, "तनु वेड्स मनु रिटर्न्स हिंदी सिनेमा के सबसे अच्छे डबल रोल में से एक होने पर गर्व कर सकती है। साथ ही माधवन ने भी शांत, चिड़-चिड़ा व कभी आशावादी बनकर एक अच्छा कार्य किया है।"इंडियन एक्सप्रेस की शुभ्रा गुप्ता ने कहा, " मैं कंगना के कारण एक टिकट खरीदूँगी।" इन्होंने फ़िल्म को 5 में से 3 स्टार दिए। एनडीटीवी के सेबल चट्टर्जी ने कहा," फिल्म अंत तक एक गाने की तरह चलती है पर अंत में ये थोड़ा लड़खड़ाने लगती है।"