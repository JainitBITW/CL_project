समुद्र में सटीक नौवाहन के लिये देशान्तरों की सटीक जानकारी अत्यावश्यक है और इस्के लिये ज़रूरी है समय की सही जानकारी होना। समुद्री पोतों में समय निर्धारण के लिये समुद्री कालमापियों का उपयोग किया जाता है। सफ़र से पहले इसे ठीक से निर्धिरित करन ज़रूरी होता था। इसी कार्य के लिये राॅबर्ट वाॅशोप ने टाइम बाॅल का आविश्कार किया था। विष्व के पहले टाइम बाॅल को पोर्ट्समाउथ, इंग्लैंड में 1829 में आविश्कारक राॅबर्ट वाॅशोप द्वारा लगाया गया था, जो अपने काम में काफ़ी रफ़ल रहा। इसके बाद धीरे-धीरे यूको और वश्व के अन्य बंदरगाहों पर भी इसे लगा दिया गया। इसी सिलसिले में एक टाइम बाॅल को ग्रीनविच की शाही वेधशाला में भी शोधकर्ता जाॅन पौन्ड द्वारा लगाया गया, जो आज भी, हर रोज़, एक बजे अपने मानक स्थान से नीचे गिरती है। वाॅशोप ने सफलतापूर्वक, फ़्रान्सिसी और अमेरिकी राजदूत के समक्ष, इस योजना को प्रस्तुत किया और इसी के साथ अमरीका की पहली ताइम बाॅल को वाॅशिंग्टन डी॰सी॰ की अमरीकी नौवाहन वेधशाला में स्थापित किया गया। कालगेंदों को आम तौर पर दोपहर 1 बजे गिराया जाता था। कालगेंद स्टेशनें सूर्य और सितारों की स्थितीनुसार अपनी घड़ियाँ निर्धारित किया करते थे नहीं तो उन्हें किसी अतिसटीक घड़ी का सहारा लेना पड़ता था जिसे हाथ से बार-बार वेधशालीय समय पे निरधारीत किया जाता था। अतः स्टेशनों को आम तौर पर किसी वेधशाला में ही रखा जाता था। 1850 में टेलिग्राफ़ के प्रचलन से इस स्थिती में सुधार आया और दूरस्त समय निर्धारण संभव हो सका। इस से कालगेंद स्टेशनों को वेधशाला से दूर, तट के पास स्थापित किया जाने लगा और सटीक समय की जानकारी तार द्वारा भेजी जाने लगी। 1920 के दशक में, रेडियो सिगनलिंग की शुरुआत के साथ ही कालगेंद अप्रचलित होने लगा, और धीरे धीरे सारी जगहों से हटा दिया गया।