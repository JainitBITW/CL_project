जैन न्याय में वैदिक न्याय और बौद्ध न्याय के निग्रहस्थान-निरूपण को सदोष बताकर अपने ढंग से उसका विवेचन किया गया है और उसके संदर्भ में जय पराजय के निर्णायक तत्व का भी प्रतिपादन किया गया है। जैन न्याय में प्रतिवादी को किसी प्रकार मूक कर देने मात्र से ही वादी को विजयी नही माना जाता, किंतु जब वह प्रतिवादी के विरोधी तर्कों को निरस्त कर अपने पक्ष को सप्रमाण प्रतिष्ठित कर देता है उसे विजयी समझा जाता है।