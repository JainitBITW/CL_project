अग्नि साक्षी 1996 में बनी हिन्दी भाषा की नाटक फिल्म है। इसका निर्देशन पार्थो घोष ने किया और मुख्य भूमिका में जैकी श्रॉफ, नाना पाटेकर और मनीषा कोइराला हैं। इस फिल्म के आस पास ही याराना और दरार जारी हुई थी जो क्रमशः माधुरी दीक्षित और जूही चावला द्वारा अभिनीत थीं। ये तीनों जूलिया राबर्ट्स अभिनीत स्लीपिंग विद द एनीमी पर आधारित थीं और अग्नि साक्षी सफलतम साबित हुई थी। नाना पाटेकर ने इस फिल्म के लिये 1997 में सर्वश्रेष्ठ सहायक अभिनेता के लिये राष्ट्रीय फ़िल्म पुरस्कार प्राप्त किया था।