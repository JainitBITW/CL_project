राज्य के विस्तार के अलावा, देव राया द्वितीय के शासनकाल में कला और संस्कृति को पूरे राज्य में काफी प्रोत्साहन मिला. राजा स्वयं एक कवि थे और कन्नड़ में सोबागिना सोने का लेखन किया, जो लेखक द्वारा अपनी पत्नी को व्याख्यान के रूप में सुनाई जाने वाली रूमानी कहानियों का एक संग्रह है। हाथियों के शिकार की कला में महारत हासिल करने के कारण उन्हें गजवेंटेकरा या गजबेटेकरा की उपाधि प्रदान की गयी। इस उपाधि को दिए जाने का कारण यह भी दिया जाता है कि उन्हें हाथियों के समान शक्तिशाली शत्रुओं को पराजित करने में महारत हासिल थी। इस काल के दौरान पूरी राजधानी में कई मंदिरों का निर्माण कराया गया, कला को प्रोत्साहित किया गया, सीलोन से भेंट स्वरूप राजस्व अर्जित किया जाता था, संस्कृत और स्थानीय भाषाओँ के विद्वानों को प्रोत्साहन दिया जाता था और कुल मिलाकर साम्राज्य ने आर्थिक और सांस्कृतिक रूप से समृद्धि के एक गौरवशाली युग में प्रवेश किया जिसे संगमा राजवंश के स्वर्णिम युग के रूप में जाना जाता है।