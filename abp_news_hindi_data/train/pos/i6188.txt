थैनॉस की योजना सफल होती है, और ड्रैक्स, ग्रूट, मैंटिस, मैक्सिमॉफ़, पार्कर, क्विल, स्ट्रेंज, टी'चाल्ला और विल्सन समेत ब्रह्मांड के आधे जीव तुरंत ही मृत्यु को प्राप्त हो जाते हैं। टाइटन पर केवल नेबुला और स्टार्क, जबकि वकाण्डा के युद्धक्षेत्र पर बैनर, एम बाकू, ओकोय, रोड्स, रॉकेट, रोजर्स, रोमनॉफ और थोर ही जीवित बचते हैं। थैनॉस का घाव ठीक हो जाता है, और वह मुष्टिबंद के साथ किसी और ग्रह पर चला जाता है, जहां वह संतोष में बैठकर सूर्यास्त होते देखता है।