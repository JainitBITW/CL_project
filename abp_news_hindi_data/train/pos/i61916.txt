भिन्न दूरियों पर स्थित चीजों को फोकस करने का काम लेंस के अग्रपृष्ठ की परिवर्तनीय वक्रता से होता है। उत्तलता बढ़ती है तो लेंस की शक्ति बढ़ जाती है। स्वत: समायोजन के समय लेंस की वक्रता 6.7 मि.मि. और दूर देखते समय 11-12 मि.मि. होती है। लेंस के चारों ओर लचीला संपुट होता है, जो रोमक पिंड से संबद्ध होता है और संपुट का तनाव घटने पर लेंस फूल आता है। वृद्धावस्था आने पर लेंस का लचीलापन घटने लगता है और स्वत: समायोजन की शत्कि कम होने लगती है। यही कारण है कि 40-45 वर्ष की आयु के बाद पढ़ने के लिए चश्मे की जरूरत पड़ने लगती है। इस अवस्था को जरा-दूर-दृष्टि कहते हैं। पढ़ने की सामान्य दूरी 33 से 40 सेंटीमीटर होती है।