संस्पर्श लेंस पतले काँच या पारदर्शी प्लास्टिक के होते हैं और इन्हें आँख के अंदर लगा लेते हैं। साधारण चश्मा पहनकर खेलना, तैरना, वर्षा में देखना, नाचना आदि असुविधाजनक होता है। इनमें यह लेंस सुविधाकारक है। किरेटोकोनस में चश्मा नहीं लग सकता, पर यह लेंस लग जाता है। इस लेंस की दिक्कत यह है कि इसे एक बार में दो तीन घंटे से ज्यादा देर तक पहनना संभव नहीं होता, आँखें लाल और जल भरी हो जाती हैं। हाल में बने नए संस्पर्श लेंस सात आठ घंटे तक पहने जा सकते हैं। यह लेंस आँख में टूटता नहीं, उलटे आँख की रक्षा करता है।