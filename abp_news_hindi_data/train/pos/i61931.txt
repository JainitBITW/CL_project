यह दो अलग दिखाई पड़ने वाली वस्तुओं द्वारा अंतरित कोण का व्युत्क्रम है। कहाँ पर दो बिंदु अलग नहीं दिखाई पड़ते, इससे दर्शन कोण निकालते हैं और यह एक कला का होता है। दृष्टिपटल पर यह दूरी 4.5 माइक्रान होती है। गर्तिका स्थित एक शंकु का व्यास तीन माइक्रान होता है, अर्थात्‌ दो निकट बिंदु दो भिन्न शंकु उद्दीप्त करते हैं। साधारणत: तीव्र दृष्टि वाले .00034 मिमि. की दूरी पर स्थित दो बिंदुओं को अलग अलग देख सकते हैं।