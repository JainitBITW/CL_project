नेत्र रंगबिरंगी दुनिया कैसे देखते हैं? इस बात को समझने से पहले यह समझना आवश्यक है कि रंगबिरंगी प्रकाश किरण और कलाकार की तूलिका के रंग में भेद है। नीले पीले रंगों के चूर्ण मिलने पर हरा रंग बनता है, पर नीली पीली किरणें श्वेत प्रकाश बनाती है। रंग चूर्ण श्वेत किरण के कुछ अंश सोख लेते हैं, जैसे नीला चूर्ण नीली और हरी किरणें छोड़ बाकी सब सोख लेता है और पीला चूर्ण पीली और हरी किरणें नहीं सोखता। यही कारण है कि मिश्रण से केवल हरी किरणें ही लौटती हैं।