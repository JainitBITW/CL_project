सन्‌ 1777 में हडर्ट ने प्रथम बार प्रिस्टले को लिखे गए पत्र में अपनी इस शोध का उल्लेख किया। यह पत्र रॉयल सोसायटी के समक्ष प्रस्तुत किया गया। अब यह ज्ञात हो चुका है कि सामान्य वर्णबोध से लेकर पूर्णांधता तक सभी कोटि की वर्णबोध की कमी हो सकती है। इस दोष का कुछ विशेष पेशों, जैसे इंजन चालक, सिग्नलमैन आदि के लिए विशेष महत्व होता है। वर्णांधता में लाल या हरा न देखने वाले अधिक मिलते हैं। इसकी जाँच के लिए होमग्रेंस स्क्रींस ऊल, अर्थात्‌ रंगीन ऊन के धागों का चुनाव, इशिहारा चार्ट तथा एडरिख ग्रीन लैंटर्न आदि का उपयोग होता है।