मानवी नेत्र की विशेषता है द्विनेत्री दृष्टि। दोनों ही नेत्रों के दृष्टिपटल पर जो प्रतिबिंब बनता है, वह तदनुरूप होता है। इस कारण दो आँखें अलग अलग नहीं देखतीं और हम हर चीज दो देखने से बच जाते है। द्विनेत्री दृष्टि के कारण दृष्टिक्षेत्र का विस्तार होता है, साथ ही गहराई और दूरी का बोध होता है। अब इसी सिद्धांत के आधार पर त्रिविमितीय फिल्में बनने लगी हैं। नेत्र में भेंगापन होने पर द्विनेत्री दृष्टि का लाभ नहीं मिलता। आरंभ में हर वस्तु दो दिखाई पड़ती हैं, जिससे उलझन होती है और फलस्वरूप ए आँख देखना बंद कर देती है।