नेत्र तो केवल प्रकाश का बिंब ग्रहण कर लेते हैं, किंतु वास्तविक दृष्टिज्ञान तो मस्तिष्क में होता है। नेत्ररचना में बताया जा चुका है कि दृष्टिपटल के तंत्रिका रेशे दृष्टितंत्रिका बनाते हैं। दोनों नेत्रों की दृष्टितंत्रिकाएँ पीछे की ओर चलती हैं और आपस में मिलकर अक्षिस्वस्तिक बनाती हैं। यहाँ दृष्टिपटल से नासार्ध के रेशे विपरीत दिशा में क्रॉस कर जाते हैं, किंतु शंखार्ध के रेशे उसी ओर आगे बढ़ते हैं।