अवेंजर्स: इन्फिनिटी वॉर का वर्ल्ड प्रीमियर लॉस एंजेलिस में 23 अप्रैल 2018 को रखा गया, हालांकि फिल्म को साथ साथ एल कैपितन थिएटर और ग्रॉमंस चाइनीस थिएटर में भी चलाया गया। इसके बाद इसे विश्व भर के सिनेमाघरों में 27 अप्रैल को 3डी तथा आईमैक्स पर जारी कर दिया गया, हालांकि कुछ चुनिंदा देशों में 25 अप्रैल से ही इसके प्रदर्शन शुरू हो गए थे। संयुक्त राज्य अमेरिका में यह फिल्म 4,474 सिनेमाघरों में दर्शायी गई, जो कि किसी डिज्नी फिल्म के लिए सबसे बड़ी प्रदर्शन थी; उन सिनेमाघरों में से 408 आईमैक्स थे। भारत में यह चार भाषाओं में लगभग 2,000 सिनेमाघरों पर प्रदर्शित हुई, जो कि किसी भी हॉलीवुड फ़िल्म के लिए सबसे बड़ी रिलीज थी। फ़िल्म पहले संयुक्त राज्य में 4 मार्च को प्रदर्शित होनी थी, परंतु इसकी प्रदर्शन तिथि बाद में बदलकर 27 अप्रैल कर दी गई। 