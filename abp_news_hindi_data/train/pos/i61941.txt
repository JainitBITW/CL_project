बिना आँख या सर हिलाए आप कितना क्षेत्र देख सकते हैं, यह परिमापी द्वारा अंकित किया जा सकता है। प्रत्येक नेत्र बाहर की ओर 104 डिग्री, ऊपर 55 डिग्री, नीचे 75 डिग्री और नासा की ओर 55 डिग्री का क्षेत्र देख सकता है। दोनों नेत्र मिलकर अधिक बड़ा क्षेत्र देखते हैं। दृष्टिक्षेत्र का लोप भी होता है, अतएव इस नापजोख से दृष्टिपथ में होनेवाले दोषों का पता चल जाता है, यथा बायाँ अक्षिपथ यदि कट जाए तो दोनों नेत्रों का बायाँ दृष्टिक्षेत्र लुप्त हो जाएगा।