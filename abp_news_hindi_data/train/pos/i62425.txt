जनवरी, 2009 में युवान ने अपने पहले लाइव प्रदर्शन की घोषणा की थी, जिसे टोरंटो, कनाडा के रोजर्स सेंटर में 25 अप्रैल 2009 को आयोजित करने की योजना थी। युवान के अनुसार युवान - लाइव इन कन्सर्ट शीर्षक वाले शो में क़रीब 30 गानों को, जाने-माने गायकों और उनके पिता इलयराजा द्वारा गाया जाना था और साथ ही, बीच-बीच में अभिनेत्री साना ख़ान और मीनाक्षी द्वारा स्टेज नृत्यों का भी प्रदर्शन होना था। तथापि अप्रैल 2009 में कन्सर्ट को स्थगित कर देने की सूचना मिली, जिसके संबंध में युवान शंकर ने कहा कि इस शो को यादगार बनाने के लिए वे नए विचारों पर काम कर रहे हैं और इसलिए कन्सर्ट को स्थगित किया गया है।