कैथरीन का पालन-पोषण न्यूबरी, बर्कशायर, इंग्लैंड, के पास स्थित चैपल रो गाँव में हुआ था। इन्होंने स्कॉटलैंड के सेंट एंड्रयूज विश्वविद्यालय से कला इतिहास में अध्ययन किया जहाँ इनकी मुलाकात 2001 में तब के वेल्स के राजकुमार विलियम से हुई। दोनों की सगाई की घोषणा 16 नवम्बर 2010 को हुई तथा अगले वर्ष 29 अप्रैल के दिन दोनों का विवाह लंदन के वेस्टमिंस्टर एब्बी में संपन्न हुआ। इस विवाह समारोह की तैयारी और स्वयं इस अवसर ने मीडिया का काफी ध्यान आकर्षित किया।