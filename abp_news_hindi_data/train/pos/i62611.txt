काशीपुर की जलवायु नगर के दक्षिण में स्थित गांगेय मैदानों की तरह ही आर्द्र अर्ध-कटिबन्धीय है; गर्मियों में औसत अधिकतम तापमान 31.6 डिग्री सेल्सियस के आसपास होता है, जबकि सर्दियों में यह लगभग 14.5 डिग्री सेल्सियस तक गिर जाता है। वर्ष भर में औसत तापमान 17.1 डिग्री सेल्सियस तक की भिन्नता प्रदर्शित करता है। सबसे शुष्क और सबसे नम महीनों के बीच वर्षा का अंतर 369 मिमी रहता है। 5 मिमी औसत वर्षा के साथ नवंबर सबसे शुष्क माह है, जबकि 374 मिमी के औसत के साथ जुलाई में सबसे अधिक वर्षा होती है। नगर में मुख्य रूप से तीन ऋतुएं होती हैं; मार्च से जून तक ग्रीष्म ऋतु, जुलाई से नवंबर तक मानसून; और दिसंबर से फरवरी तक शीत ऋतु।