इस श्रृंखला ने कई रिकार्ड तोड़ डाले हैं और इसी कारण गिनीज वर्ल्ड रिकॉर्ड्स : गेमर्स एडिशन 2008 में 10 पुरस्कार जीत कर गिनीज वर्ल्ड रिकॉर्ड्स में अपना नाम दर्ज करा लिया है। इन रिकार्डों में किसी विडियो गेम श्रृंखला में अब तक के सबसे अधिक मेहमान कलाकारों की हिस्सेदारी, किसी वीडियो गेम में सबसे अधिक पात्रों की आवाज को स्थान देना, सबसे बड़ा साउंडट्रैक देनेवाला और सर्वकालिक रूप से सबसे मनोरंजक गेम का दर्जा भी शमिल है।