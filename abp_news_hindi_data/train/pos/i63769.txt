दो समान अंकों के गुणनफल को वर्ग कहा गया है, विद्वान्‌ पुरुष उसी को कृति कहते हैं। वर्गमूल जानने के लिये दाहिने अंक से लेकर बायें अंक तक अर्थात्‌ आदि से अन्त तक विषम और सम का चिह्न कर देना चाहिये। खड़ी रेखा को विषम का चिह्न और पड़ी रेखा को सम का चिह्न माना गया है। अन्तिम विषम में जितने वर्ग घट सकें उतने घटा देना चाहिये। उस वर्ग का मूल लेना और उसे पृथक्‌ रख देना चाहिये ॥16॥ फिर द्विगुणित मूल सम अंक में भाग दें और जो लब्धि आवे उसका वर्ग विषम में घटा दें, फिर उसे दूना करके पंक्ति में रख दें। मुनीश्वर! इस प्रकार बार-बार करने से पंक्ति का आधा वर्गमूल होता है ॥17 . 1 / 2॥