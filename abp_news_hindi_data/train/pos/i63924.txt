विश्व स्वास्थ्य संगठन ) ने छः चरणों वाले एक वर्गीकरण का निर्माण किया है जो उस प्रक्रिया का वर्णन करता है जिसके द्वारा एक नया इन्फ्लूएंज़ा विषाणु, मनुष्यों में प्रथम कुछ संक्रमणों से होते हुए एक विश्वमारी की तरफ आगे बढ़ता है। खास तौर पर पशुओं को संक्रमित करने वाले विषाणुओं से इस रोग की शुरुआत होती है और कुछ ऐसे मामले भी सामने आते हैं जहां पशु, लोगों को संक्रमित करते हैं, उसके बाद यह रोग उन चरणों से होकर आगे बढ़ता है जहां विषाणु प्रत्यक्ष रूप से लोगों के बीच फैलने लगता है और अंत में एक विश्वमारी का रूप धारण कर लेता है जब नए विषाणु से होने वाला संक्रमण पूरी दुनिया में फ़ैल जाता है।