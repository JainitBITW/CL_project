फरवरी 2004 में, वियतनाम में पक्षियों में एवियन इन्फ्लूएंज़ा विषाणु पाया गया, जिसने नए भिन्नरूपी नस्लों के उद्भव की आशंका को बढ़ा दिया। आशंका है कि इंसानी इन्फ्लूएंज़ा विषाणु के साथ एवियन इन्फ्लूएंज़ा विषाणु के संयोजन से जिस नए उपप्रकार का निर्माण होगा, वह इंसानों के लिए बेहद संक्रामक और बेहद घातक हो सकता है। इस तरह के एक उपप्रकार की वजह से स्पेनी फ्लू की तरह का एक विश्वव्यापी इन्फ्लूएंज़ा विश्वमारी या एशियाई फ्लू और हांगकांग फ्लू की तरह की कम मृत्यु दर वाली विश्वमारियों का प्रकोप हो सकता है।