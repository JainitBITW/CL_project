सेंट कैथरीन मठ मिस्र के सेंट कैथरीन शहर में सीनाई प्रायद्वीप प़र सीनाई पर्वत की तलहटी में एक दुर्गम घाटी के मुहाने पर स्थित है। मठ यूनानी रूढ़िवादी दृष्टिकोण को मानता है और यूनेस्को विश्व धरोहर स्थल है। यूनेस्को की एक रिपोर्ट एवं निम्न वेबसाईट के अनुसार, इस मठ को दुनिया का सबसे पुराना कार्यरत ईसाई मठ कहा गया है - यद्यपि लाल सागर के पार कायरो के दक्षिण रेगिस्तान में स्थित सेंट एंथनी मठ भी इस ख़िताब का दावा करता है।