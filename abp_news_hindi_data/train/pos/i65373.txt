विंडसर कासल की तरह ही महल पर ब्रिटिश राज्य का स्वामित्व है। यह सैंड्रिंघम हाउस और बालमोरल कासल की तरह राजा की व्यक्तिगत संपत्ति नहीं है। बकिंघम पैलेस, विंडासर कासल, केंसिंग्टन पैलेस और सेंट जेम्स पैलेस की कई सामग्रियाँ सामूहिक रूप से शाही संग्रह के रूप में जानी जाती हैं; राजा के स्वामित्व की चीजों को, कई मौकों पर, रॉयल घुड़साल के निकट क्वीन्स गैलरी में सार्वजनिक तौर पर देखा जा सकता है। महल और कासल के विपरीत गैलरी निरंतर खुली रहती है और संग्रह से चुनी हुई सामग्रियों की प्रदर्शनी यहाँ अदल-बदल कर लगायी जाती है। क्वींस गैलरी में मौजूद कमरे पूर्व चैपल की साइट पर स्थित हैं, जिसे द्वितीय विश्व युद्ध के दौरान महल पर गिराये गये सात बमों से एक द्वारा नष्ट कर दिया गया था। महल के राजकीय कक्षों को 1993 के बाद से अगस्त और सितंबर के दौरान सार्वजनिक तौर पर खोल दिया जाता है। प्रवेश शुल्क के रूप में जुटायी गयी राशि को 1992 के उस अग्निकांड के बाद मूलतः विंडसर कासल के पुनर्निर्माण के लिये दिया गया था, जिसमें इसके कई राजकीय कक्ष नष्ट कर दिये गये थे।