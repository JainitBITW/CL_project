जर्मनी में, समाचार पत्रों ने संयुक्त राज्य अमेरिका की प्रतिक्रिया का समर्थन किया, लगे हाथ पिछले महीनों के दौरान इस क्षेत्र में ढुलमुल अमेरिकी कार्रवाईयों के साथ इसकी तुलना भी कर डाली। उन्होंने अपने कुछ भय भी व्यक्त किये कि सोवियत संघ बर्लिन में बदला ले सकता है। 23 अक्टूबर को फ्रांस में, यह संकट सभी दैनिक समाचार पत्रों की सुर्खियां बना हुआ था। अगले दिन, ले मोंडे के एक संपादकीय में सीआईए के फोटोग्राफिक सबूत की प्रामाणिकता के बारे में संदेह व्यक्त किया गया। दो दिन बाद, एक उच्चस्तरीय सीआईए एजेंट के आने के बाद, उन्होंने तस्वीरों की वैधता को स्वीकार किया। फ्रांस में ही, ले फिगारो के 29 अक्टूबर के अंक में रेमंड एरोन ने अमेरिकी प्रतिक्रिया के समर्थन में लिखा.