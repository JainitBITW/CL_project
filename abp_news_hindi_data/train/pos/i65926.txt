कुछ प्रकार के तीन फेजी लोडों के लिए कला-अनुक्रम बदलने से भारी गड़बड़ी हो सकती है। उदाहरण के लिए, किसी 3-फेजी प्रेरण मोटर में फेज-अनुक्रम बदल दिया जाय तो वह पहले की तुलना में उलटी दिशा में घूमने लगेगी। ध्यातव्य है कि कला अनुक्रम बदलने के लिए केवल किन्हीं दो फेजों को आपस में बदलना होता है । इसी प्रकार, तीन फेज से जुड़ा कोई पॉवर कन्वर्टर जिसमें SCR लगा हो भी गलत काम कर सकता है या खराब हो सकता है, यदि उसको दी जाने वाली तीन-फेजी विद्युत का कला-अनुक्रम बदल दिया जाय। किन्तु यदि उस पॉवर कन्वर्टर की इलेक्ट्रॉनिकी बुद्धिमान हो तो कला का अनुक्रम बदलने पर भी ठीक से काम करता रहेगा और कोई समस्या नहीं आयेगी।