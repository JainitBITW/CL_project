वार पंजाबी साहित्य का एक काव्यभेद, जो वर्णनात्मक शैली में लिखा जाता है। "वार" शब्द संस्कृत की "वृ' धातु से व्युत्पन्न है। "कीर्ति', "घेरा', "धावा', "बार बार', बाह्य प्रभृति "वार' शब्द के अर्थ अनुमित हुए हैं। किंतु रूढ़ अर्थों में यह युद्ध संबंधी काव्य का पर्यांय हो गया है। संयोग से फारसी शब्द "वार' और अंग्रेजी शब्द  में उच्चारण और रूपसाम्य ही नहीं, युद्धविषयक भावसाम्य भी है। वस्तुत: गुणगानसंपन्न युद्धविषयक काव्य के लिए "वार' शब्द क्यों प्रचलित हुआ, एतदर्थ इस शब्द के विभिन्न अर्थों के आधार पर यह विकल्प प्रस्तुत किया जा सकता है : "इसमें "बाहर' के आक्रांताओं के "वार' और उसके प्रतिरोध में नायक पक्ष में "वार' का "बार बार' वर्णन तथा दोनों पक्षों का "कीर्तिगान' होता है।