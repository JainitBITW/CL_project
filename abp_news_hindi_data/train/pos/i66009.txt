श्री गुरु अंगददेव की कोई वार नहीं हैं। पंचम गुरु श्री अर्जनदेव ने "गुरु ग्रंथ साहिब' का संकलन करते समय वारों के भाव को सुबोध बनाने के हेतु प्रत्येक गुरु की वारों की पौड़ियों के साथ उसी गुरु के सलोक भी जोड़ दिए हैं। अपनी वारों में उन्होंने स्वरचित सलोकों का ही व्यवहार किया है। कौन सी वार किस गुरु की है, इसका बोध "महला' शब्द और संख्याविशेष से हो जाता है । इन वारों में से नौ वारों की धारणा भी दे दी गई है।