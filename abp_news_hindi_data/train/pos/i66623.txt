अम्बा मंडल का मुख्य तारा एक नीला-सफ़ेद B7 IIIe श्रेणी का दानव तारा है। इसकी अंदरूनी चमक हमारे सूरज की लगभग 2,400 गुना है। इसका व्यास हमारे सूरज के व्यास का क़रीब 10 गुना और इसका द्रव्यमान सूरज के द्रव्यमान का 6 गुना है। इसका सतही तापमान लगभग 13,000 कैल्विन है। यह अपने अक्ष पर बहुत तेज़ी से घूम रहा है जिस से गैस का एक विशाल चक्र इस से उखड़कर इसके इर्द-गिर्द इकठ्ठा हो गया है। यह मुख्य तारा एक द्वितारे में एक साथी तारे से गुरुत्वाकर्षक बंधन में है। इन दोनों तारों का एक-दूसरे से क़रीब उतना ही फ़ासला है जितना हमारे सौर मंडल में सूरज और बृहस्पति ग्रह का है।