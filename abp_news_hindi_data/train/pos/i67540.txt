सत्र 3 में 23 प्रकरण है जिसका प्रसारण 4 अक्टूबर 2006 से अमेरिका और कनाडा में बुधवार रात्री 9:00 बजे होता था। श्रृंखला एक अंतराल के बाद 7 फ़रवरी 2007 को वापस रात्री 10:00 बजे प्रसारित हुई। कहानी दुर्घटना के 67 दिनों बाद से शुरू होती है। दुर्घटना में बचे नए लोग और अदर्स का प्रवेश होता है और दुर्घटना में बचे लोगों को अदर्स और उनके रहस्यमय द्वीप पर इतिहास के बारे में पता चलता है। अदर्स में से एक और द्वीप का एक नया वासी उत्तरजीवियों में शामिल हो जाते है जबकि एक उत्तरजीवी अदर्स से जुड़ जाता है। हुकूमत के लिए अदर्स और उत्तरजीवियों के बीच युद्ध छिड़ जाता है और उत्तरजीवी एक बचाव दल से संपर्क करते हैं।