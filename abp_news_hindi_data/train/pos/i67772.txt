अरविन्द त्रिपाठी का जन्म उत्तर प्रदेश के गोरखपुर जिले के एक गाँव कोहड़ाभाँवर में 31 दिसंबर, 1959 ई0 को हुआ। उनके पिता साहित्यिक संस्कार संपन्न व्यक्ति थे और स्वभावतः उन्हें आरंभिक शिक्षा और साहित्यिक संस्कार अपने पिता से विरासत में ही मिला। गोरखपुर विश्वविद्यालय, गोरखपुर से हिन्दी विषय में एम0 ए0 किया और वहीं से 'नयी कविता का विचार-दर्शन' विषय पर डॉक्टरेट की उपाधि पायी। उन्होंने गोरखपुर में ही लम्बे समय तक युवा रचनाकारों की संस्था 'गतिविधि' का संयोजन भी किया।