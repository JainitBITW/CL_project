अनेक वर्षों से वे युवा रचनाकारों के बीच बहुचर्चित 'श्रीकान्त वर्मा स्मृति पुरस्कार' के मानद सचिव और संयोजक हैं। पिछले दो दशकों से देश के अनेक विश्वविद्यालयों एवं संस्थाओं द्वारा आयोजित संगोष्ठियों में वे काव्य-पाठ, व्याख्यान, आलेख-पाठ और बहसों में सक्रिय हिस्सेदारी निभाते रहे हैं। एक तेजस्वी वक्ता के रूप में उनकी पहचान है। सन् 1988 में उन्होंने आकाशवाणी सेवा में प्रवेश किया। वहाँ रहते हुए रेडियो को साहित्य और विचार की मुख्यधारा से जोड़ने का अथक उद्यम किया।