इसके द्वितीय खण्ड में 'विवाद और वाद' तथा 'संवाद' शीर्षक अनुभागों में ब्रजभाषा बनाम खड़ी बोली के विवाद, 'कथा में गांव बनाम शहर की बहस' तथा आधुनिकता, मार्क्सवाद आदि से सम्बद्ध विषयों-मुद्दों से लेकर रचना, आलोचना के विभिन्न आयामों के साथ उत्तर आधुनिकता तक पर श्रेष्ठ आलोचकों-विचारकों के 48 आलेख संकलित किये गये हैं। इसी के 'मूल्यांकन' अनुभाग में 'छायावाद के पुरस्कर्ता : मुकुटधर पांडेय', रामचंद्र शुक्ल, नलिन विलोचन शर्मा, नंददुलारे वाजपेयी, डॉ0 नगेन्द्र, नेमिचंद्र जैन, नामवर सिंह, देवीशंकर अवस्थी, मलयज तथा निर्मल वर्मा के मूल्यांकन के साथ-साथ 'सदी की नाट्यालोचना' एवं स्त्री आलोचना पर भी आलेख संयोजित किये गये हैं।