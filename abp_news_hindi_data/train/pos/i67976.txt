शॉन पॉल का जन्म किंग्स्टन, जमैका में हुआ था और उन्होंने अपना प्रारंभिक जीवन किंग्स्टन से कुछ ही मील दूर उत्तर दिशा में स्थित अपर सेंट एंड्रयू पैरिश में बिताया. उनके अभिभावक, गर्थ और फ्रांसिस, दोनों ही प्रतीभावान एथलीट थे और उनकी मां एक जानी मानी चित्रकार थी। उनके दादा एक सेफ्राडिक यहूदी थे, जो पुर्तगाल के रहने वाले थे और उनकी दादी अफ्रीकी-कैरेबियाई थी; उनकी मां इंग्लैंड से होने के वावजूद चीनी जमैकन मूल की थी। शॉन पॉल एक कैथोलिक बने। उनके परिवार के कई सदस्य तैराक हैं। उनके दादा पहली जमैकन पुरुष राष्ट्रीय वाटर पोलो टीम के सदस्य थे। उनके पिता भी 1960 के दशक में टीम के लिए वाटर पोलो खेला करते थे और लंबी दूरी के तैराक हुआ करते थे, जबकि शॉन पॉल की मां एक बैकस्ट्रोक तैराक थी। शॉन पॉल मात्र तेरह वर्ष की उम्र में राष्ट्रीय वाटर पोलो टीम के साथ जुड़े, लेकिन अपना संगीत कैरियर शुरू करने के इरादे से एक्कीस वर्ष की आयु में उन्होंने पोलो खेलना छोड़ दिया। उन्होंने अपनी शुरुआती शिक्षा वॉल्मर्स हाई स्कूल ऑफ बॉयज, ब्लेयर हाई स्कूल से प्राप्त की और कॉलेज ऑफ आर्ट्स, जिसे अब युनिवर्सिटी ऑफ टेक्नोलॉजी के नाम से जाना जाता है, में होटल प्रबंधन में नौकरी करने के उद्देश्य से वाणिज्य की पढ़ाई की।