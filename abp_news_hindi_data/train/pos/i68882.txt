अ थाउजेन्ड स्पेलेन्डिड् सनस् अफगान मूल के अमेरिकी लेखक खालिद हुसैनी का 2007 में रचित एक चर्चित उपन्यास है। 2003 में द काईट रनर नाम के सर्वाधिक बिक्री वाले उपन्यास से आगाज़ के बाद यह उनकी दूसरी कृति है । इस कहानी के कथानक में मरियम एक अवैध बच्ची, जो अपने जन्म से सम्बंधित कलंक एवं उसके दुष्प्रभाव से पीड़ित व्यवहार का सामना अपने वैवाहिक जीवन के दौरान करती है | मरियम के जन्म के एक पीढ़ी बाद पैदा हुई लैला को तुलनात्मक रूप से, युवावस्था तक कई विशेषाधिकार प्राप्त होते है लेकिन उनकी जीवन रेखा तब एक दूसरे को काटती है,जब लैला को मरियम के पति राशिद से शादी करने के लिए मजबूर किया जाता है।