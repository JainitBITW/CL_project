कोका हर्बल सार, कोका पत्ती के उत्पादक देशों में प्रयोग किया जाता है, जैसे कि कोई अन्य औषधीय जड़ी-बूटी सार विश्व के अन्य भागों में होता है। "कोका चाय" के रूप में इस्तेमाल के लिए निस्यन्दन बैग के स्वरूप में सूखी कोका पत्तियों के स्वतंत्र और कानूनी व्यावसायीकरण को पेरू और बोलीविया सरकारों द्वारा एक औषधीय शक्ति युक्त पेय के रूप में कई वर्षों से सक्रिय रूप से प्रोत्साहित किया जाता रहा है। पेरू में कजको शहर और बोलीविया में ला पाज़ में आगंतुकों का स्वागत कोका पत्ती के सार को पेश करके किया जाता है ताकि, मान्यतानुसार, नव-आगंतुक यात्रियों को उच्च क्षेत्र की बिमारी से उबारने में मदद की जा सके। कोका चाय पीने का प्रभाव एक हल्की उत्तेजना और मूड अच्छा करने में दिखता है। यह मुंह को सुन्न नहीं करता है और ना ही यह कोकेन सूंघने की तरह आवेग देता है। इस उत्पाद के विकृत उपयोग को रोकने के लिए, इसके पैरोकार, उस अप्रमाणित अवधारणा को प्रचारित करते हैं कि कोका पत्ती के सार के सेवन का अधिकांश प्रभाव दोयम दर्ज़े के एल्कलॉइड से आता है, चूंकि यह ना केवल शुद्ध कोकेन से मात्रात्मक रूप से भिन्न है बल्कि गुणात्मक रूप से भी भिन्न है।