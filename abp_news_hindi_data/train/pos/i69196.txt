जिस कालखंड में बाल गंगाधर तिलक, विष्णु शास्त्री चिपलूनकर जैसे दिग्गज, पत्रकारिता के क्षेत्र में कार्यरत थे, उन्हीं दिनों महाराष्ट्र से सैंकड़ों मील दूर एक युवक के ह्रदय में इन महान व्यक्तियों का ध्येयवाद और आदर्श कुलांचे मार रहा था। उस युवक का नाम था रघुनाथ विष्णुपंत शिरढोणकर.सन 1931 में मात्र बाईस वर्ष की आयु में र.वि. शिरढोणकर ने जोर शोर से एक मराठी मासिक पत्रिका का पहला अंक प्रकाशित किया और उसे अपने स्वभाव और कार्यशैली के अनुकूल ''हितचिंतक'' शीर्षक दिया। इसी मासिक पत्रिका की शुरूआत मात्र 15 वर्ष की आयु में हस्त लिखित माध्यम से वे कर चुके थे।