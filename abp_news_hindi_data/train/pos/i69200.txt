र.वि. शिरढोणकर ने मुम्बई के प्रतिष्ठित जे.जे. स्कूल ऑफ़ आर्टस से चित्रकारी में उपाधि प्राप्त की थी, उसका उपयोग कर पेंटिंग की दुकान शुरू की,  बच्चों को उनके घर जाकर पढ़ाया,हितचिंतक विद्या मंदिर के नाम से एक विद्यालय खोला और वे यहीं नहीं रुके, साईकिल के पंक्चर जोड़ने तक का काम किया। यह सब किसलिए ? न उन्हें मकान बनाना था, न उसे सजाना-संवारना था,न गाड़ी-घोडा खरीदना था, न पत्नी के लिए गहने बनवाने थे, सिर्फ एक ध्येय था--मातृ भाषा की सेवा,उसका संरक्षण और संवर्धन.