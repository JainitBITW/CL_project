माना जाता है कि दोन नदी का नाम इस इलाक़े में बसे हुए आर्य जाती के प्राचीन शक लोगों की भाषा से आया। यह लोग एक प्राचीन ईरानी या हिंद-ईरानी भाषा बोला करते थे जिसमें 'नदी' का शब्द 'दानु' था। यही शब्द आधुनिक ओसेती भाषा में 'दोन' और पश्तो में 'डन्ड' के रूप में देखा जा सकता है। 'दानु' शब्द की संस्कृत में भी गहरी जड़े हैं। प्राचीन हिन्दू धर्म में 'दानु' नदियों की देवी थीं और 'दानु' शब्द का अर्थ 'दिव्य जल' और 'दिव्य नदी' था।