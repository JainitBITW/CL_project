यदि लोहचुंबकीय पदार्थ की छड़ अथवा नली को उसकी लंबाई के समांतर किसी चुंबकीय क्षेत्र में रखा जाए तो आण्विक पुनर्व्यवस्था के कारण उसकी लंबाई में परिवर्तन हो जाता है। इस घटना को चुंबकीय आकारांतर कहते हैं। यह अनुसंधान जूल ने किया था। लंबाई का यह परिवर्तन चुंबकीय बलक्षेत्र की दिशा पर निर्भर नहीं है। यदि कोई लोहचुंबकीय पदार्थ प्रत्यावर्ती चुंबकीय क्षेत्र पर रखा जाए तो वह अपनी स्वाभाविक अथवा अधिस्वर आवृत्ति से कंपित होकर पराश्रव्य ध्वनि उत्पन्न करेगा।