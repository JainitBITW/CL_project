सुल्तान ग़ियास​-उद​-दीन ज़ैन​-उल-अबिदीन मध्यकालीन कश्मीर में 1423-1474 काल में राज करने वाले एक सुल्तान थे जिनका राज्य आधुनिक भारत के जम्मू व कश्मीर राज्य पर विस्तृत था। वे मध्यकालीन कश्मीर के सबसे महान शासकों में से एक गिने जाते हैं जिन्होनें सर्वधार्मिक उदारता और प्रशासनिक निपुणता के साथ राज किया। हिन्दू व मुस्लिम कश्मीरी लोग इज़्ज़त से बुड शाह के नाम से याद करते हैं। उनके देहांत के बाद कश्मीर में शाह मीर वंश का पतन होना शुरु हो गया।