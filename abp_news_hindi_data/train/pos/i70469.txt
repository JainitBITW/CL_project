रक्त प्रकार वंशानुगत रूप से प्राप्त होते हैं और माता व पिता दोनों के योगदान का प्रतिनिधित्व करते हैं। अंतरराष्ट्रीय रक्ताधान संस्था. द्वारा, अब तक 30 मानव रक्त समूह प्रणालियों की पहचान हो चुकी है।अनेक गर्भवती महिलाओं के भ्रू‍ण का रक्त प्रकार माता के रक्त प्रकार से भिन्न होता है और इस अवस्था मे माता, भ्रूण की लाल रक्त कोशिकाओं के विरुद्ध प्रतिपिंडों का निर्माण कर सकती है। कभी कभी यह मातृ प्रतिपिंड इम्मयूनोग्लोबुलिन जी होते हैं, यह लघु इम्मयूनोग्लोबुलिन आंवल को पार कर भ्रूण की लाल रक्त कोशिकाओं मे रक्त अपघटन कर सकते है जो नवजात शिशु मे हीमोलाइटिक ‍रोग का कारण बन सकता है, इस रोग के कारण शिशु के रक्त मे लाल रक्त कोशिकाओं की कमी हो जाती है जो सामान्य से लेकर गंभीर हो सकती है।