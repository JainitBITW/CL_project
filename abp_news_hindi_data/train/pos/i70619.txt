जावा का निर्माण अधिकांशत: तृतीयकयुगीन चट्टानों द्वारा तथा अंशत: नवीननतर चट्टानों द्वारा हुआ है। केवल तीन स्थानों पर प्राचीनतर चट्टानें उपलब्ध होती हैं जो संभवत: क्रिटेशस युग की हैं। जावा के भूगर्भ एवं धरातल पर प्लाइओसीन तथर मध्य तृतीयक युगीन ज्वालामुखी उद्गारों का अधिक प्रभाव पड़ा हैं। प्लाइओसीन काल में जावा एशिया के महाद्वीपीय क्षेत्र से जुड़ा हुआ था, जिसके कारण यहाँ महाद्वीपीय जीव जंतुओं का प्रादुर्भाव हुआ। सुंडालैंड के जलमग्न होने के कारण यह द्वीप में परिवर्तित हो गया। तदनंतर स्थानीय धरातलीय सोव, समुद्रतल में परिवर्तन, प्रवालीय निर्माण, ज्वालामुखी उद्गारों तथा संरक्षण कार्यो के फलस्वरूप जावा को वर्तमान उच्चावचव प्राप्त हुआ है।