टेलीफोन "रिंग" किसी आने वाली टेलीफोन कॉल को दर्शाने के लिए की जाने वाली ध्वनि होती है। इस शब्द की उत्पत्ति इस तथ्य से मानी जाती है जब शुरूआती टेलीफोनों में घंटियां तथा विद्युत्-चुम्बकीय क्लैपर लगे होते थे जिनसे रिंग ध्वनि उत्पन्न होती थी। पूर्वोल्लेखित विद्युत संकेत विद्युत-चुम्बकों को शक्ति देते थे जो तीव्र गति से क्लैपरों को खींचते तथा छोड़ते थे जिनसे घंटियां बजती थीं। यह विद्युत-चुम्बकीय घंटी प्रणाली अभी भी व्यापक उपयोग में है। उपभोक्ता के टेलीफोन को भेजा जाने वाला रिंगिंग संकेत उत्तरी अमेरिका में 90 वोल्ट एसी तथा 20 हर्ट्ज़ आवृत्ति का होता है। यूरोप में यह 60-90 वोल्ट एसी के आसपास तथा 25 हर्ट्ज़ आवृत्ति का होता है।