वर्ष 1975 के एक एफसीसी निर्णय ने अन्य निर्माताओं को फोन लाइन से जोड़े जा सकने वाले उपकरण बनाने की अनुमति दी, इसके बाद निर्माताओं ने सहयंत्र के रूप में टेलीफोन रिंगर बनाने प्रारंभ कर दिए जो यांत्रिक के स्थान पर इलेक्ट्रौनिक ध्वनियां तथा संगीत बजाते थे। लोगों ने भी अपने रिंगर बनाने प्रारंभ कर दिए जो संगीतमय बधाई पत्र की चिप का प्रयोग करते हुए कॉल आने पर संगीत बजाते थे। 1989 की एक पुस्तक में ऐसा ही एक रिंगर वर्णित था जिसमें एक खिलौने का कुत्ता था जो कॉल आने पर भौंकता तथा गुर्राता था। इस प्रकार, इलेक्ट्रॉनिक टेलीफोन रिंगर ही मानक बन गए। इनमें से कुछ रिंगर एकल धुन बजाते थे तो कुछ दो या तीन धुनों का एक क्रम अथवा मधुर संगीत बजाते थे।