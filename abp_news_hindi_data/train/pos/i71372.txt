गोरक्षकों के उपद्रव को लेकर भारतीय संसद में बहस में भी हुई है | विपक्ष के राजनेताओं ने भाजपा सरकार पर गोरक्षक गुंडों को प्रोत्साहन देने का आरोप लगाया है | उदहारण के लिए हरियाणा में भाजपा सरकार ने 24 घंटे की गोरक्षा हेल्पलाइन बनाई है, एवं सड़कों पर गोरक्षा के लिए चेक पोस्ट लगाई है | विपक्ष का आरोप है कि भाजपा नारी रक्षा एवं किसान कल्याण जैसे मुद्दों को छोड़कर फ़र्ज़ी गोरक्षा पर केंद्रित है, वहीं असली गोरक्षा हेतु आवंटित किए धन का दुरुपयोग किया जा रहा है | उदाहरण के लिए राजस्थान में हिंगोनिया गोशाला में चार से पांच फुट का गोबर दलदल बन गया, और पंद्रह दिन के भीतर एक हजार गायों की मृत्यु हो गयी |