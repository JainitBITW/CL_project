बहुरि राम अभिषेक प्रसंगा। पुनि नृप बचन राज रस भंगा।।पुरबासिन्ह कर बिरह बिषादा। कहेसि राम लछिमन संबादा।।बिपिन गवन केवट अनुरागा। सुरसरि उतरि निवास प्रयागा।।बालमीक प्रभु मिलन बखाना। चित्रकूट जिमि बसे भगवाना।।सचिवागवन नगर नृप मरना। भरतागवन प्रेम बहु बरना।।करि नृप क्रिया संग पुरबासी। भरत गए जहँ प्रभु सुख रासी।।पुनि रघुपति बहु बिधि समुझाए। लै पादुका अवधपुर आए।।भरत रहनि सुरपति सुत करनी। प्रभु अरु अत्रि भेंट पुनि बरनी।।दो0-कहि बिराध बध जेहि बिधि देह तजी सरभंग।।बरनि सुतीछन प्रीति पुनि प्रभु अगस्ति सतसंग।। 65।।