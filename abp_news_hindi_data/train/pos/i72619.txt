यद्यपि बोस 1925 में एप्लाइड गणित में एम ए कर चुके थे किंतु इस पर भी उनकी गणित के प्रति जिज्ञासा शांत नहीं हुई थी अत: उन्होनें 1927 में शुद्ध गणित में भी स्नातकोत्तर की उपाधि प्राप्त की। एम ए करने के बाद उन्होनें कई संस्थानों व विश्वविद्यालयों में रोजगार की तलाश की। किंतु उन्हें कहीं भी सफलता नहीं मिली। नौकरी की खोज में समय को व्यर्थ करना उन्हें रास नहीं आया और वह इस बार रेखागणित के अध्ययन में लग गये।