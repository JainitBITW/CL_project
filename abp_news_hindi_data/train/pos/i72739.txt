इस गण में सूअर, जलहस्ती, पोत्री, ऊँट, मृग, मूस,, ऋष्य, महाग्रीव, शूलशृंग, चौपाए, भैंस और भैंसे, वृषहरिण, हरिण, कुरंग, चमरी, भेंड़, रंकु, बकरे और बकरियाँ तथा अन्य बहुत से अख्यात प्रकार के पशु आते हैं। ये साधारणतया केवल स्थलचर प्राणी हैं, यद्यपि इनमें से कुछ अर्धजलचर भी होते हैं। ये अर्धजलचर प्राणी अधिकांश शीघ्रगामी होते हैं, परंतु इतने भारी शरीर के होते हैं कि इनके पैर अधिक शीघ्रता से नहीं उठते। इनके दो या चार अंगुलों में खुर होते हैं। शुद्ध शकाहारी होने के कारण इनके उदर में कई विभाग मिलते हैं।