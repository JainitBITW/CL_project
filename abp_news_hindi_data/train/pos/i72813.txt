जैसा की नाम से जाहिर है इस दल के सिद्धांत उदारतावाद पर आधारित हैं जिसके बारे में विभिन्न उदारवादी विचारकों ने समय-समय पर लिखा है। यह सामाजिक उदारवाद के लिये व्यक्तिगत स्वतंत्रता, हिम्मेदारी, न्यायपूर्ण समाजिक व्यवस्था, राजनीतिक व धार्मिक स्वतंत्रता, राष्ट्रीय एकता, संभावनाओं व संसाधनों में बराबरी, सांस्कृतिक बहुलतावाद, बहुभाषी समाज का समर्थन करती है। वर्तमान समय में इस उदारवादी दल ने दक्षिणपंथी व वामपंथी विचारधाराओं के विभिन्न पहलुओं का समर्थन किया है। 1993 से 2006 के दौरान बनाई अपनी सरकारों में इसने संतुलित बजट पेश करने में महारत हासिल की। संघीय राजकोष पर बोझ डालने वाले सब्सिडी जैसी आर्थिक नीतियों को इसने 1995 के बाद से प्रांतीय सरकारों के लिये छोड दिया और अपनी लाल किताब में उत्पाद व सेवा कर बदलने का वादा किया। इसने समलैंगिक विवाहों को मान्यता दी और चिकित्सकीय परीक्षणों के लिये भांग के उपयोग को भी अनुमति दी।