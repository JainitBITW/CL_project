'ओनिकोफोरा' शब्द की व्युत्पत्ति ग्रीक भाषा से है। इसका अर्थ है 'नख रखनेवाले' 'नखी' । इस समूह में चलकृमि आते हैं। ये छोटे नखर रखनेवाले प्राणी हैं, जिनके पैर में मुड़े हुए नखर रहते हैं। ये आर्थ्रोपोडा संघ के प्राचीनतम, आकर्षक एवं विशिष्ट प्राणी हैं। इनकी प्रत्यक्ष प्राचीन आकृति ही आर्थ्रोपोडा का लक्षण है। साथ ही साथ ये आर्थ्रोपोडा संघ के शेष प्राणियों से इतने भिन्न हैं कि कुछ विशेषज्ञ इन्हें स्तवंत्र समूह में रखना पसंद करते हैं। इनमें वृक्कक ऐसी रचनाएँ भी होती हैं, जो खंडित कृमियों में पाई जाती हैं। इस तरह अनेक प्रकार से यह जंतु दो संघों को संबद्ध करने का कार्य करता है।