इसके अतिरिक्त देश का लगभग आधा शहद बिहार में तैयार होता है जहाँ इससे 106,000 परिवार जुड़े हैं। कृषि से जुड़े विषयों पर शिक्षा तथा शोध के लिए राज्य में संस्थानों की आधारभूत संरचना है। राजेन्द्र कृषि विश्वविद्यालय, पुसा तथा इसके अन्तर्गत 36 जिलों में खोले गए कृषि विज्ञान केंद्र बिहार के विभिन्न क्षेत्रों में होने वाले फसलों तथा बागवानी को बढावा देने में सक्षम है। इसके अतिरिक्त राज्य में लीची, मखाना तथा पान पर शोध के लिए मुजफ्फरपुर में राष्ट्रीय अनुसंधान केंद्र की स्थापना भारतीय कृषि अनुसंधान परिषद द्वारा की गयी है।