किसी भी प्रकार की मानसिक विकृतावस्था और मुख्यतया मनोदौर्बल्य का भी मूल कारण इन्होंने ईदिपस मनोग्रंथि को माना। इनका कथन था कि यह ग्रंथि सामान्य और असामान्य दोनों ही प्रकार के व्यक्तियों में पाई जाती है, अंतर केवल इतना है कि एक ने उसपर विजय प्राप्त कर ली है और इसलिए वह सामान्य है जबकि दूसरा उसका दास है और इसलिए वह असामान्य है। विभिन्न समूहों, जतियों और समाजों के आपसी मतभेद तथा संघर्षो का मूल कारण भी उनके अपने माता-पिता के प्रति स्थापित प्रत्ययों की भिन्नता ही है, ऐसा इनका विचार था।