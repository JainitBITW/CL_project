अपने उष्णकटिबंधीय जंगलों के बावजूद, वानूआतू में वनस्पतियों और पशु प्रजातियों की एक सीमित संख्या है। यहाँ किसी भी तरह के स्वदेशी बड़े स्तनपायी नहीं हैं। यहाँ की मूल 19 सरीसृप प्रजातियों में फ्लावरपॉट सांप भी शामिल हैं, जो केवल एफ़ाटे पर ही पाए जाते हैं। यहाँ चमगादड़ की 11 प्रजातियां और भूमि एवं जल पक्षियों की 61 प्रजातियां मौजूद हैं। हालांकि छोटे पोलीनेशियाई चूहे मूल रूप से यहीं के हैं लेकिन बड़ी प्रजातियाँ यूरोपियनों के साथ यहाँ पहुचीं, इसी तरह पालतू सुअर, कुत्ते और मवेशी भी यहाँ पहुंचे थे। वानूआतू के कुछ द्वीपों की चीटियों की प्रजातियों को ई. ओ. विल्सन द्वारा सूचीबद्ध किया गया था।