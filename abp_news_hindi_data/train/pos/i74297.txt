लॉस एंजिलिस जानी मानी फिल्मी हस्ती वॉल्ट डिज़्नी के शिकागो, इलिनोइस स्थित आवास को एक संग्रहालय में तब्दील किया जा रहा है। हॉलीवुड रिपोर्टर की खबर के अनुसार, फिल्मकार और उनके भाई रॉय के जन्मस्थान पर मरम्मत का कार्य 5 दिसम्बर 2013 को शुरू किया गया। मरम्मत का काम पूरा होने के बाद इसे ऐतिहासिक स्थल के रूप में नामित किया जाएगा। निर्माण कार्य डिज़्नी के 112वें जन्मदिन के साथ ही शुरू हुआ। इस अवसर पर दोहरा जश्न मनाते हुए शिकागो के मेयर राह्म इमेनुएल ने 5 दिसम्बर को वॉल्ट डिज़्नी दिवस घोषित किया है। डिज़्नी का निधन वर्ष 1966 में अपना 65वां जन्मदिन मनाने के 10 दिन के बाद हो गया था।