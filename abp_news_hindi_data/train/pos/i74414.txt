विजुअल स्टूडियो अल्टिमेट 2010, कोडनाम रोसेरियो, को अनुप्रयोग जीवन-चक्र प्रबंधन के लिये स्थापित किया जा रहा है। इसमें नये मॉडलिंग उपकरण, जैसे आर्किटेक्चर एक्सप्लोरर, जो परियोजनाओं और क्लासेस तथा उनके बीच संबंधों को चित्रात्मक रूप से प्रदर्शित करता है, शामिल हैं। यह UML गतिविधि चित्र, घटक चित्र, क्लास चित्र, क्रम चित्र और प्रयोग स्थिति चित्र का समर्थन करता है। विजुअल स्टूडियो अल्टिमेट 2010 में Test Impact Analysis भी शामिल है, जो परीक्षण स्थितियों को वास्तविक रूप से क्रियान्वित किये बिना इस बारे में संकेत प्रदान करता है कि स्रोत कोड में संशोधनों के द्वारा कौन-सी परीक्षण स्थितियां प्रभावित हुई हैं। यह अनावश्यक परीक्षण स्थितियों को क्रियान्वित करने की आवश्यकता से बचते हुए परीक्षण को गति प्रदान करता है।