यह जनतंत्र पूर्व में माना पैसेज, पश्चिम में हैटी, उत्तर में ऐटलैंटिक महासागर तथा दक्षिण में कैरिबीऐन सागर से घिरा हुआ है। इसकी तटरेखा 870 मील लंबी है। एंग्गान्यो अंतरीप से लेकर हैटी की सीमा तक यह सर्वाधिक लंबा है और बीऐटा अंतरीप से लेकर ईसावेला अंतरीप तक यह सर्वाधिक चौड़ा है। इस जनतंत्र में सुदूर पश्चिम में बृहद् मरूभूमि है। साधारणतया यह जनतंत्र पहाड़ी है। यहाँ की मुख्य पर्वतमाला कॉरदियेरा सेंट्रल है जो पूर्व से पश्चिम जाती हुई, जनतंत्र को दो भागों में विभक्त करती है। इस पर्वतमाला में चीड़ के जंगल हैं। ट्रहीयो पर्वत वेस्ट इंडीज में देश की सर्वोच्च ऊँचाई तथा एंरिक्यूइलो झील जो कि समुद्रतल 144 से फुट नीची है, न्यूनतम नीचाई है। याकी डेल नॉर्टे, याकी डेल सर और यूना देश की मुख्य नदियाँ हैं।