ये उर्दू, फारसी और अरबी के विद्वान् थे। अंग्रेजी, संस्कृत और प्राकृत भाषाओं के भी ये अच्छे पंडित थे। इनके स्वभाव में सरलता और अक्खड़पन का अद्भुत मेल था। निर्भीकता और सत्यप्रेम इनके निसर्गसिद्ध गुण थे। इन्होंने जीवन में कभी पराजय स्वीकार नहीं की। हिंदी भाषा और साहित्य के संरक्षण, संवर्धन और उन्नयन में अपने जीवन की आहुति देनेवाले इस साहित्य सेनानी का देहावसान काशीस्थ रामकृष्ण सेवाश्रम में संवत् 2015 में हो गया।