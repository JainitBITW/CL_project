आंध्र प्रदेश और ओडिशा के तटीय इलाकों से लोगों को निकालने का काम जारी है। अब तक करीब छह लाख लोग सुरक्षित जगहों पर पहुंचाए जा चुके हैं। ओडिशा से साढ़े चार लाख और आंध्र प्रदेश से करीब एक लाख लोगों को सुरक्षित जगहों पर पहुंचाया गया। आंध्र और ओडिशा के बाद पांच और राज्यों पर खतरा मंडरा रहा है। इसका असर दिल्ली तक दिख सकता है। पूर्वी मिदनापुर के दीघा से लोग हटाए जा रहे हैं। तूफान रविवार को छत्तीसगढ़ में भी दस्तक दे रहा है। यहां 63 से 115 किलोमीटर प्रति घंटे की रफ्तार से हवाएं चलेंगी।