बीटा टाओरी एक B7 III श्रेणी का दानव तारा है। इसकी अंदरूनी चमक हमारे सूरज की 700 गुना है। इसका व्यास हमारे सूरज के व्यास का 5 से 6 गुना और इसका द्रव्यमान सूरज के द्रव्यमान का 4.5 गुना है। रासायनिक तत्वों के नज़रिए से इस तारे में हमारे सूरज की तुलना में मैंगनीज़ अधिक है और मैग्नेशियम और कैल्शियम कम है। यह तारा अपने केंद्र में मौजूद हाइड्रोजन ईंधन या तो ख़त्म कर चुका है या करने वाला है और अब मुख्य अनुक्रम तारा नहीं रहा है। चंद लाख सालों बाद यह फूलकर ठंडा होना शुरू हो जाएगा और एक नारंगी दानव तारा बन जाएगा।