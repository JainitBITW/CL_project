सिक्ख गुरुओं ने "वार" शब्द को आध्यात्मिक काव्यक्षेत्र में भी स्थान दिया है। ऐसा प्रतीत होता है कि गुरु महाराजाओं ने सांसारिक पदार्थों की प्राप्ति के हेतु हुए मानवीय संघर्ष को विशेष प्रश्रय न देकर जीव के ईश्वर तक पहुँचने और उसमें आत्मसात्‌ होने के द्वंद्वों को ही सबसे बड़ा युद्ध माना है। किंतु जनरुचि के अनुसार युद्ध संबंधी वारों को प्रेरणास्रोत के रूप में स्वीकार किया है।