हिंदी के नये ढंग के गद्य-लेखकों में आपका नाम विशेष रूप से उल्लेखनीय है। कई नये प्रकार के गद्य-माध्यमों का भी आपने प्रयोग किया है। 'ज्ञानोदय' के अंकों में प्रकाशित 'जो वे स्वयं न कह पाए' इसी प्रकार की रचनाएँ हैं। विभिन्न लेखकों के सहयोग से प्रस्तुत धारावाहिक उपन्यास 'ग्यारह सपनों का देश' की नियोजना भी आपने की। स्फुट विषयों पर लिखे गए निबंधों के संकलन 'काग़ज़ की किश्तियाँ' तथा 'नए रंग, नए ढंग' शीर्षक से प्रकाशित आपकी प्रमुख कृतियाँ हैं।