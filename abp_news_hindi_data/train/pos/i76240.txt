मुख्य मार्ग के जलनिकास के लिये पुलिया, पुल तथा उपसेतु होते हैं। इनका कार्य प्राकृतिक स्त्रोतों में बहते पानी, या सड़क पर, या सड़क के आसपास एकत्रित पानी को निकालना होता है। पुलियों और पुलों से पानी सड़क के नीचे से निकलता है, किंतु उपसेतु से पानी सड़क के पृष्ठ पर भी बह सकता है। इससे उपसेतु जल में डूब सकता है। पर ऐसी स्थिति कुछ महत्वहीन सड़कों पर ही या ऐसी सड़कों पर जहाँ यातायाता बहुत कम है, कुछ सीमा तक बरदाश्त की जा सकती है।