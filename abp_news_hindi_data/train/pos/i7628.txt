इस जाति के पशु पीलीभीत जिले के पूरनपुर तथा खीरी जिले के पश्चिमी भागों में पाए जाते हैं। ये अधिकतर सफेद या काले रंग के होते हैं। इन शुद्धवंशीय पशुओं का मुँह छोटा और सँकरा होता है। कान छोटे हाते हैं। सींगें लंबे और सीधे होते हैं। इस जाति के औसत साँड़ की लंबाई 50 इंच और गाय की लंबाई 45 इंच होती है। ये पशु अधिकतर मरकहे होते हैं। इन्हें भी खुला रहकर चरना प्रिय होता है। पाँच वर्ष में पशु वयस्क होते हैं। गाय अधिक दूध नहीं देती। हेमपुर सरकारी फार्म में इस जाति के पशु रखे गए हैं।