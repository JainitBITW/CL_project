यह जाति सकॉटलैंड के आसपास पाई जाती है। यहाँ न अधिक ठंढ होती है और न अधिक गरमी। इस पशु के पैर छोटे होते हैं। यह लाल तथा सफेद रंग की चितकबरी होती है, या पूरे शरीर से लाल या सफेद होती है। इसका पालना बड़ा आसान होता है। साधारण आहार से इसका निर्वाह हो सकता है। अच्छी गाय एक ब्यान में 10,955 से 19,215 पाउंड तक दूध दे सकती है। इसका औसत वजन 1,015 से 1,400 पाउंड तक होता है। इसके दूध में मक्खन 4 प्रति शत के लगभग होता है। दुग्धकाल 305 दिन के लगभग होता है।