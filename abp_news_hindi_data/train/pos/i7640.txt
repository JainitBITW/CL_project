गर्नसी द्वीप में इस नस्ल का जन्म हुआ। 17वीं शताब्दी के लगभग इस जाति के पशु इंग्लैंड में आए। अमरीका में इसकी बड़ी प्रतिष्ठा है। इसकी गाया 800 से 1,400 पाउंड तक भार की होती है। इस जाति का मस्तक बड़ा, गर्दन लंबी एवं पतली होती है। शरीर का रंग हलका पीला होता है। इसका दूध सुनहले रंग का होता है, जिसे उपभोक्ता बहुत पसंद करते हैं। गाया एक दुग्धकाल में 10,435 से 17,844 पाउंड तक दूध देती हैं। दूध में मक्खन औसतन 4.9 प्रतिशत तक होता है।