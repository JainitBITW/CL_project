कृपया ध्यान दें कि यह शहर तुर्कमेनिस्तान के कोन्या-उरगेन्च शहर से भिन्न है। कोन्या-उरगेन्च, जिसे 'पुराना उरगेन्च' भी कहते हैं, आमू दरिया के किनारे बसा एक शहर था जो ख़्वारेज़्म की राजधानी भी था। 16वीं सदी में आमू दरिया के अचानक अपने रुख़ बदल लेने से यहाँ पानी नहीं रहा और निवासियों को अपना पुराना शहर छोड़ देना पड़ा। फिर दक्षिण-पूर्व में आधुनिक उरगेन्च शहर की नवस्थापना हुई। समय के साथ यह ख़ीवा ख़ानत​ का एक व्यापारिक केंद्र बन गया।