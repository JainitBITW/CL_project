पशु शव बहुत उपयोगी और मूल्यवान् होता है। इससे खाल, मांस, हड्डी, चरबी, अँतड़ी, खुर और सींग प्राप्त होता है। खाल साफ करके औद्योगिक वा खेती बारी के काम की वस्तुओं को तैयार करते हैं। मांस से खाद बनाई जा सकती है। यदि गैस यंत्रों के लिये इसका उपयोग किया जाय तो इससे रोशनी और खाना पकाने के लिये गैस मिल सकती है। हड्डी से खाद तैयार होती है। चरबी का इस्तेमाल साबुन बनाने में किया जाता है। चिकनाने के अनेक योग भी तैयार होते हैं। अँतड़ियों से टेनिस एवं बैडमिंटन के लिण् गट बनाया जा सकता है। सींग और खुर से खिलौने, कंघी, चश्में का फ्रेम तथा बटन आदि बनाते हैं।