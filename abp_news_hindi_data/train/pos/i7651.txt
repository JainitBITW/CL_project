कलोर या ओसर ढाई-तीन साल की अवस्था में साँड़ से मिलने योग्य हो जाती है और करीब करीब इसी आयु में साँड़ भी प्रजनन के योग्य हो जाता है। गाय और भैंस प्राकृतिक रूप से हर 21 वें दिन गरम होती रहती है। गर्भ स्थापित हो जाने पर क्रम बंद हो जाता है। इनमें गरम अवस्था 12 से 18 घंटे तक रूकती है। गर्भाधान कृतिम रूप से पिचकारी द्वारा कराते हैं, या प्राकृतिक रूप से साँड़ द्वारा मिलाकर कराते हैं। गाय की गर्भावस्था औसत 285 दिन और भेंस की 310 दिन की है।