मर्फी उर्फ़ बर्फी जॉनसन एक आशावादी, युतिसम्पन्न और मनोहर युवक है जो दार्जिलिंग में एक नेपाली दम्पति के मूक-बधिर बालक के रूप में जन्म लेता है। उसकी माँ का बचपन में ही देहान्त हो जाता है और उसके पिता, जो मोटर चालक हैं, अकेले ही उसका पालन-पोषण करते हैं। बर्फ़ी बचपन से ही अपनी शरारतों के लिए जाना जाता है – जो बिजली का खंभा काटना, मासूम लोगों के साथ ठिठोली करना जैसे कार्य करता है, जिसकी वजह से स्थानीय पुलिस अधिकारी सुधांशु दत्ता उसका पीछा करता रहता है। बर्फी श्रुति घोष से मिलता है जो अभी-अभी दार्जिलिंग पहुँची है। श्रुति की रणजीत सेनगुप्ता के साथ सगाई हो चुकि है तथा उनका तीन महीने में विवाह होने वाला है। इसी बीच बर्फी श्रुति से टकराता है और उसे प्यार हो जाता है। वह भी बर्फी से प्यार करने लगती है लेकिन उसकी माँ उसे ऐसा न करने के लिए समझाती है क्योंकि वह अपनी अपंगता और धन की कमी की वजह से उसका ध्यान नहीं रख सकता। श्रुति अपनी माँ की सलाह मान लेती है और विवाह कर लेती है। विवाह के पश्चात वह कोलकाता चली जाती है तथा बर्फी से सभी सम्पर्क समाप्त कर देती है।