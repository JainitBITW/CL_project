जैसे-जैसे सतह का खारा जल जमना शुरू होता है, जो बर्फ बनता है वह अनिवार्य रूप से लवण मुक्त होता है और उसका घनत्व मीठे जल के बराबर होता है। बर्फ के बहते खंड और जमा हुआ नमक भी समुद्री जल की लवणता और घनत्व को प्रभावित करता है, इस प्रक्रिया को ब्राइन रिजेक्शन के रूप में जाना जाता है। यह अधिक घनत्व वाला खारा जल, संवहन द्वारा नीचे जाता है और उसकी जगह पर आने वाला समुद्री जल उसी समान प्रक्रिया से गुज़रता है। इससे सतह पर -1.9 डिग्री सेल्सियस पर अनिवार्य रूप से मीठे जल का बर्फ प्राप्त होता है। जमी बर्फ के नीचे समुद्री जल के घनत्व में वृद्धि उसे नीचे की ओर डुबाने का कारण बनता है। एक बड़े पैमाने पर, ब्राइन रिजेक्शन की प्रक्रिया और समुद्र के ठंडे नमकीन जल को डुबाने के परिणामस्वरूप समुद्री धाराएं ऐसे पानी को ध्रुव से दूर ले जाने के लिए तैयार होती हैं। ग्लोबल वार्मिंग का एक संभावित परिणाम यह हो सकता है कि आर्कटिक बर्फ के नष्ट होने के परिणामस्वरूप, इन धाराओं में भी कमी आ सकती है, जिसके कारण निकट और दूर के मौसमों पर अनदेखे असर पड़ सकते हैं।