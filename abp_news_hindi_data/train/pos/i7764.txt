जल का एक अणु अधिकतम चार हाइड्रोजन बांड बना सकता है क्योंकि यह दो हाइड्रोजन परमाणुओं को दे सकता है और ले सकता है। हाइड्रोजन फ्लोराइड, मेथानोल और अमोनिया जैसे अन्य अणु भी हाइड्रोजन बांड बनाते हैं लेकिन वे थर्मोडाइनेमिक, गत्यात्मक या संरचनात्मक गुणों के विषम व्यवहार को प्रदर्शित नहीं करते जैसा कि जल में देखा जाता है। जल और हाइड्रोजन बॉन्डिंग करने वाले अन्य तरल पदार्थ के बीच का स्पष्ट अंतर, इस तथ्य में निहित है कि जल के अलावा अन्य कोई हाइड्रोजन बॉन्डिंग अणु, चार हाइड्रोजन बांड नहीं बना सकता और इसका कारण या तो हाइड्रोजन देने/स्वीकार करने में असमर्थता हो सकती है या फिर बड़ी मात्रा में अवशिष्ट में स्टेरिक प्रभाव हो सकता है। जल में चार हाइड्रोजन बांड के कारण उत्पन्न स्थानीय टेट्राहेड्रल क्रम एक खुली संरचना और एक 3 आयामी बॉन्डिंग नेटवर्क को जन्म देता है, जो 4 °C से नीचे ठंडा किये जाने पर घनत्व में विषम कमी को फलित करता है।