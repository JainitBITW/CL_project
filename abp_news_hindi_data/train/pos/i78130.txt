यहाँ पर अनेक ऐतिहासिक भवन हैं। डब्लिन किला एक समय वायसराय लोगों का निवासस्थान था, लींस्टर हाउस 1700 ई0 में बना। यहाँ के बड़े चौराहे, उद्यान तथा लंबी चौड़ी सड़कें प्रसिद्ध हैं। यहाँ का फोनेक्स पार्क 1760 एकड़ भूमि पर फैला विश्व के बड़े पार्कों में से एक है। यहाँ पर दो विश्वविद्यालय हैं - राष्ट्रीय विश्वविद्यालय की स्थापना 1908 ई0 में तथा डब्लिन विश्वविद्यालय की स्थापना 1951 ई0 में ट्रिनिटी कॉलेज के रूप में हुई। इंग्लैंड की महारानी एलिजाबेथ प्रथम द्वारा इसका शिलान्यास हुआ।