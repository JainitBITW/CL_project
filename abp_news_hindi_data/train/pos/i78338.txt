सुरेख का जनम सतारा, महाराष्ट्र में सोनाबाई और रामचन्द्र भोसले के घर हुआ। उनके पिता एक किसान थे और वह अपने भाई-बहनों में सबसे बड़ी थीं। उनकी आरंभिक शिक्षा सेंट पॉल कान्वेंट स्कूल, सतारा से हुई थी। स्कूली शिक्षा पूरी होने के बाद, उन्होंने व्यवसाय प्रशिक्षण के लिए प्रवेश ले लिया और फिर पश्चिमी महाराष्ट्र के सतारा जिले के कराड में सरकारी पॉलिटेक्निक से इलेक्ट्रिकल इंजीनियरिंग में डिप्लोमा के लिए पढ़ाई की। वह शिक्षक बनने के लिए गणित में बीएससी की डिग्री व बीएड की डिग्री पूरी करना चाहती थीं परन्तु भारतीय रेलवे में नौकरी मिलने के मौके से वो सपना पूरा न कर पाई।