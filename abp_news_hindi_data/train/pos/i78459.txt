वातरक्त या गाउट होने पर रोगी को तीव्र प्रदाह संधिशोथ का बार-बार दर्द उठता है। गाउट के अधिकांश मामलों में पैर के अंगूठे के आधार पर स्थित प्रपदिक-अंगुल्यस्थि प्रभावित होती है। लगभग आधे मामले इसी के होते हैं, जिसे पादग्रा कहते हैं। किन्तु यह गुर्दे की पथरी, यूरेट वृक्कविकृति या टोफी के रूप में भी सामने आ सकती है। यह रोग रक्त में यूरिक अम्ल की मात्रा बढ़ जाने के कारण होता है। यूरिक अम्ल की बढ़ी हुई मात्रा क्रिस्टल के रूप में जोड़ों, कंडरा तथा आसपास के ऊत्तकों पर जमा हो जाता है। 