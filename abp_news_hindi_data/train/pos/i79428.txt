किसी भी शर्करायुक्त विलयन के मदिराकरण के अनंतर ऐसीटिक किण्वन से सिरका या चुक्र प्राप्त होता है। इसका मूल भाग ऐसीटिक अम्ल का तनु विलयन है पर साथ ही यह जिन पदार्थों से बनाया जाता है उनके लवण तथा अन्य तत्व भी उसमें रहते हैं। प्रायः भोजन के लिये प्रयुक्त सिरके में 4% से 8% तक एसेटिक अम्ल होता है। विशेष प्रकार का सिरका उसके नाम से जाना जाता है, जैसे मदिरा सिरका, मॉल्ट सिरका, अंगूर का सिरका, सेब का सिरका, जामुन का सिरका और कृत्रिम सिरका इत्यादि।