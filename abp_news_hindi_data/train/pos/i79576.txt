पांडे ने अपनी एक दिवसीय अंतरराष्ट्रीय करियर की शुरुआत जिम्बाब्वे के खिलाफ 14 जुलाई 2015 को की थी उन्होंने अपने कैरियर की शुरुआत काफी सफल तरीके से की थी एवं केदार जाधव के साथ 144 रन की साझेदारी की थी। पांडे उस समय क्रीज पर आये जब भारत ने 4 विकेट के नुकसान पर 82 पर बनाया था एवं संघर्ष कर रहा था। उन्होंने धमाकेदार 71 रन की पारी खेली एवं अपना पहला अर्धशतक बनाया। ऑस्ट्रेलिया दौरे पर गयी भारतीय टीम में भी उनका चयन हुआ था। ऑस्ट्रेलिया दौरे का अंतिम मैच जो सिडनी क्रिकेट ग्राउंड पर खेला गया था, उन्होंने 104 की पारी खेली एवं भारत को श्रृंखला के अपने आखिरी मैच जीतने में मदद की। 