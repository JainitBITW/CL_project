नैपोलियन की गार्हस्थिक नीति का उद्देश्य फ्रांस को धनधान्य से समृद्धशाली बनाना था। उसने आर्थिक उदारता का सिंद्धांत अपनाया, लुई फिलिप के सभी मध्यमवर्गीय सुधारों को अपना योगदान दिया, वैयक्तिक उद्योगों एवं व्यवसाओं से सारे नियंत्रण हटा लिए और उत्पादन के विभिन्न क्षेत्रों में मशीनों का प्रयोग तथा औद्योगिक कारपोरेशन की स्थापना को बढ़ावा दिया। क्रेडिट लियानेस क्रेडिट-फानसियर तथा सोसाइटी जनरल ऐसी ऐजेंसीज़ की स्थापना कर उसने फ्रांस की राष्ट्रीय पूँजी बढ़ायी। 1855 और 1867 की औद्योगिक प्रदर्शनी इस बात का साक्ष्य देती थी कि नैपोलियन के तत्वावधान में फ्रांस की कितनी भौतिक समृद्धि हुई।