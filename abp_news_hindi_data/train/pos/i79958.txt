इस संस्थान ने अपने बारह केन्द्रों जो नई दिल्ली, बंगलौर, चेन्नई, गांधीनगर, हैदराबाद, कोलकता मुम्बई, रायबरेली, भोपाल, कन्नूर, पटना और शिलौंग में स्थित हैं के माध्यम से फैशन शिक्षा को पूरे देश में पहुंचाने का अग्रगामी कार्य किया है। निफ्ट के पटना, भोपाल, शिलाँग, कन्नूर स्थित केन्द्रों ने जुलाई 2008 से अपने कार्य आरंभ कर दिए हैं। निफ्ट ने अपने इन केन्द्रों के माध्यम से फैशन शिक्षा, अनुसंधान और प्रशिक्षण के लिए एक समान मंच उपलब्ध करवाया है। निफ्ट ने भारत से बाहर भी अपने पंख फैलाये हैं और मॉरीशियस में एक केन्द्र की स्थापना की है।