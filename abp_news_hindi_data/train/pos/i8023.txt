सब्जी किसी पौधे के उस भाग को कहते हैं जिसे आँच पर पकाकर खाया जाता है। बीजों और मीठे फलों को प्रायः सब्जी नहीं कहा जाता है। खाए जाने वाले पत्ते, तने, डंठल और जड़ें प्रायः सब्जी कही जाती हैं। सांस्कृतिक दृष्टि से 'सब्जी' की परिभाषा स्थानीय प्रथा के अनुसार अलग-अलग होती है। उदाहरण के लिए बहुत से लोग कुकुरमुत्तों को सब्ज़ी मानते हैं जबकि अन्य लोगों के अनुसार यह सब्ज़ी नहीं बल्कि एक अन्य खाने की श्रेणी है।