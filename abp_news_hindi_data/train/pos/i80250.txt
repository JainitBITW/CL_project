भाषा के स्वरुप में अनेक परिवर्तन एवं समृद्धियां आयीं। मौखिक परम्परा से भी काव्य सृजन हुआ। यह लोक काव्य तक ही सीमित रहा है। लिखित काव्यों में कथा काव्यों की भरमार रही है। इनमें प्रमुख कृति विष्णुदास लिखित रामायण कथा, महाभारत कथा, रुक्मिणी मंगल, स्वर्गारोहण कथा आदि ऐसी कृतियां है, जिनसे भाषा काव्य की परम्परा पर प्रकाश पड़ता है। भाषा काव्य के प्रारम्भिक चरण में जिस कृति को प्रस्तुत किया गया हैं वह स्थानीयता के प्रभावों से प्रायः मुक्त है। इसलिए किसी भी बोली से प्रारम्भिक रूप से मेल खाती, व्यापक भाषा का स्वरुप प्रस्तुत करती है।