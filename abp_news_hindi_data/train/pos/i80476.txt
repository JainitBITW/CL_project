शारजाह अमीरात का क्षेत्रफल लगभग 2590 वर्ग किलोमीटर है, जोकि देश के कुल क्षेत्र के 3.3% के बराबर है, जिसमें द्वीप शामिल नहीं हैं। दिसम्बर 2005 की जनगणना के अनुसार इसकी कुल जनसंख्या 793,573 व्यक्तियों की है। शारजाह अमीरात की राजधानी शारजाह शहर है। य़ह अरब खाड़ी पर स्थित है तथा शासक महामहिम शेख सुल्तान बिन मोहम्मद अल कासिमी का निवास स्थान है। यहां पर सभी सरकारी विभाग, कंपनियां, बैंक तथा होटल मौजूद हैं।