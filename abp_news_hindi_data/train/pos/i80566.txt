अल्फ़ा अरायटिस एक K2 IIICa-1 श्रेणी का दानव तारा है। इस श्रेणी में 'Ca' का मतलब है के इसके वर्णक्रम की जाँच करने पर इसके वायुमंडल में कैलशियम तत्व की मौजूदगी का पता चलता है। इसकी सतह का तापमान लगभग 4,590 कैल्विन अनुमानित किया गया है। इसका द्रव्यमान हमारे सूरज के द्रव्यमान का 2 गुना है, लेकिन व्यास सूरज के व्यास का 15 गुना है। इसकी निहित चमक हमारी सूरज की चमक की 90 गुना अनुमानित की गई है। इसकी चमक में समय के साथ उतार-चढ़ाव दिखता है इसलिए खगोलशास्त्रियों को शक़ है कि यह एक परिवर्ती तारा है।