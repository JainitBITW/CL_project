यह संस्थान प्रतिरक्षा विज्ञान के क्षेत्र में आधारभूत अनुसंधान भी चलाता है। एनआईआई ने कई भारतीय तथा विदेशी पेटेंट फाइल किए हैं। इनके पास 8 अंतर्राष्ट्रीय पेटेंट है। एनआईआई ने उच्च गुणवत्तायुक्त प्रतिरक्षा जैविक रीएजेंटों, रिस्ट्रीक्शन एंजाइम और प्लाजमीडों के आधानों के विकास में सफलता प्राप्त की है। यह संस्थान भ्रूण प्रत्यारोपण प्रौद्योगिकी के माध्यम से गाय-बैल नस्लों में सुधार संबंधी राष्ट्रीय मिशन परियोजना केन्द्र के साथ सहयोग कर रहा है। संस्थान ने पराजीनी पशुओं के प्रजनन के लिए प्रौद्योगिकी के विकास हेतु एक परियोजना शुरू की है। 