आधुनिक शिक्षा के चलते राजस्थान बोर्ड का शिक्षा के प्रति मूल्यान्कन करना एक बहुत ही संशय का विषय है। एक बालिका पवित्रा भदौरिया से मेरी मुलाकात हुई उसने लगातार तीन साल तक दसवीं की परीक्षा दी और लगातार तीनो बार ही वह गणित अंग्रेजी में सप्लीमेंटरी की परीक्षा के लिये चुनी गई, तीनो बार ही उसने दोनो विषयों की परीक्षा दी, दोनो विषयों का पुनर्मूल्यांकन करवाया, मगर एक ही जबाब आया जो कि सभी जानते हैं, कि वह फ़ेल हो गई। उसने अपने तीन साल कितनी परेशानियों से गुजारे, वह गरीब घर में पैदा हो गई उसकी जान पहिचान किसी बोर्ड के अफ़सर से नहीं थी, जो लोग जा सकते थे, वे गोपनीय शाखा में जाकर विषयों का पुनर्मूल्यांकन करवाकर पास हो गये, लेकिन जो नहीं जा सकते थे वे फ़ेल के नाम से घोषित कर दिये गये।