अध्यापक अपने अवकाश का प्रयोग करने और अतिरिक्त कमाई करने के चक्कर में कापियां जांचने का काम हाथ मे ले लेता है। वह अपने अवकास के कामों के साथ कापियां जांचने का काम करता है, उसके लिये कापियां जांचने का एक समय दे दिया जाता है, भारतीय समय के और हिन्दू शास्त्रीय मतानुसार शादी विवाह का यही समय होता है, कापिंया जांचने वाले के किसी रिस्तेदार की शादी तो होगी ही, और नहीं होगी तो वह किसी के निमत्रण के अन्दर अपने को शामिल तो करेगा ही, और इधर कापिंया जांचने का काम भी करना है, वह सभी काम करता है, कापियां भी जांचता है, और अपने को अवकास का पूरा फ़ल भी लेने की कोशिश करता है, अधिकतर वे कापियां उसके निजी लोग जांचते है, और जिस प्रकार से बोर्ड के द्वारा फ़ार्मूला लिख दिया जाता है, उसे उसी फ़ार्मूले का प्रयोग करने के बाद सवाल को हल किये हुए विद्यार्थी को पास या फ़ेल करना होता है, अगर विद्यार्थी दो और दो को जोडने में 2+2=4, का फ़ार्मूला प्रयोग करता है और यही फ़ार्मूला बोर्ड ने लिख कर दिया है तो वह विद्यार्थी पास हो जाता है, और अगर उसने 2 और 2 बराबर 4 लिखा है तो वह फ़ेल कर दिया जायेगा, इस प्रकार से विद्यार्थी का दिमागी पावर न देखकर केवल फ़ार्मूलो पर पास फ़ेल करने का काम उसके घर वाले अपने खाली समय में पूरा कर लेते है। अगर अध्यापक की तू तू में में अपनी पत्नी के साथ हो गयी, तो और भी विद्यार्थियों की आफ़त आ जाती है, वह अपने गुस्से को कापियों पर उतारता है, साथ ही राजस्थान मे शराब का चलन भी खूब है, और कापियां जांचने का काम अधिकतर शाम को ही होता है, अवकास का पूरा मजा लेने के चक्कर में अध्यापक शराब का सेवन करके कापियां जांचने बैठता है तो पता नहीं कौन पास होगा और कौन फ़ेल इसका तो भगवान भी मालिक नहीं होगा। 