उस बिंदु पर फिर से एक नज़र डालो. वह हमारा घर है… हमारी धरती है. हर इंसान जिसे तुम प्यार करते हो, जिसे तुम जानते हो, जिसके बारे में तुमने सुना है, वह जो कभी पैदा हुआ, उसने इसी बिंदु पर पूरा जीवन बिताया. हमारे सारे सुख-दुःख, हजारों धर्म और मान्यताएं, हरएक शिकारी, जांबाज़ और कायर, हर राजा और किसान, प्रेम में डूबा हर जवान जोड़ा, हर माता और पिता, उम्मीदों से भरा हुआ हर बच्चा और वैज्ञानिक, पढ़ाने वाला हर शिक्षक, हर भ्रष्ट नेता, हर ‘सुपरस्टार’, हमारे इतिहास का हर संत और पापी वहीं जीया- सूर्य की एक किरण में तैरते हुए धूल के उस कण पर। 