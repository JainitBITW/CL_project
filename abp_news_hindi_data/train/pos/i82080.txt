बलक़ान प्रान्त तुर्कमेनिस्तान की एक विलायत है। यह उस देश के सुदूर पश्चिम में स्थित है और इसकी सरहदें ईरान, उज़बेकिस्तान, कज़ाख़स्तान और कैस्पियन सागर से लगती हैं। इस प्रान्त का क्षेत्रफल 1,39,270 किमी2 है और सन् 2005 की जनगणना में इसकी आबादी 5,53,500 अनुमानित की गई थी। बलक़ान प्रान्त की राजधानी बलक़ानाबात शहर है, जिसे पहले नेबित दाग़ बुलाया जाता था। बलक़ान प्रांत की आबादी का घनत्व तुर्कमेनिस्तान के सभी प्रान्तों में सबसे कम है।