बलक़ान प्रांत में प्राकृतिक गैस और पेट्रोल के खनिज हैं। यहाँ से तुर्कमेनिस्तान का 94% गैस उत्पादन और 12% पेट्रोल-सम्बन्धी उत्पादन आता है। यह प्रांत तुर्कमेनिस्तान की 18% बिजली भी पैदा करता है। यहाँ का वातावरण बहुत शुष्क है जिस कारणवश यहाँ कृषि प्रैदावर बहुत कम है। तुर्कमेनिस्तान की उपजाऊ ज़मीन का केवल 4.5% बलक़ान प्रांत में है। कैस्पियन सागर में स्थित ओगुरजा अदा द्वीप भी प्रशासनिक रूप से इसी प्रांत का हिस्सा है, जहाँ कभी समुद्री डाकू छुपते थे और और फिर बाद में कोढ़ियों का हस्पताल था।