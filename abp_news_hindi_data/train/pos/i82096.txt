2001 की भारतीय जनगणना के अनुसार, कर्नाटक की कुल जनसंख्या 52,850,562 है, जिसमें से 26,898,918 पुरुष और 25,951,644 स्त्रियाँ हैं। यानि प्रत्येक 1000 पुरुष 964 स्त्रियाँ हैं। इसके अनुसार 1991 की जनसंख्या में 17.25% की वृद्धि हुई है। राज्य का जनसंख्या घनत्व 275.6 प्रति वर्ग कि.मी है और 33.98% लोग शहरी क्षेत्रों में रहते हैं। यहाँ की साक्षरता दर 66.6% है, जिसमें 76.1% पुरुष और 56.9% स्त्रियाँ साक्षर हैं। यहाँ की कुल जनसंख्या का 83% हिन्दू हैं और 11% मुस्लिम, 4% ईसाई, 0.78% जैन, 0.73% बौद्ध और शेष लोग अन्य धर्मावलंबी हैं।