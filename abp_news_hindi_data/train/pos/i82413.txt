मार्गरेट के बचपन के अधिकांश वर्ष, अपने बड़ी बहन और माता-पिता की संगती में गुज़ारा था। 1936 में उनके चाचा, शाशी राजा एडवर्ड अष्टम् के पदत्याग के बाद से उनकी ज़िन्दगी पूरी तरह बदल गयी। एडवर्ड के निःसंतान होने के कारण, उनके पिता जॉर्ज को ब्रिटेन और राष्ट्रमण्डल प्रदेशों का राजा घोषित कर दिया, और उनकी बड़ी बहन एलिज़ाबेथ, युवरानी बन गयी, तथा मार्गरेट, सिंघासन के अनुक्रम में दुसरे स्थान पर चली गयी। दुसरे विश्वयुद्ध के दौरान, सुरक्षित कनाडा ले जाए जाने की सलाह के बावजूद, दोनों बहनों ने इंग्लैंड में रहने का निर्णय किया। इन्होंने विंड्सर कासल में पनाह ली। युद्ध के दौरान, मार्गरेट को आधिकारिक ज़िम्मेदारियाँ संभालने के लिए बहुत छोटा समझा जाता था, अतः उन्होंने अपनी पढाई ज़ारी रखी।