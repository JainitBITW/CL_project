2004 के प्रारम्भ में दोनो कंपनियों ने एक नया करार करने की कोशिश की। नया सौदा केवल वितरण के लिए ही था क्योंकि पिक्सार निर्माण नियंत्रित करना चाहता था और फ़िल्म की परिणामी संपत्तियों का स्वामित्व लेना चाहता था। कंपनी अपनी फ़िल्मों का स्वंय ही वित्तपोषण करना और डिज़्नी को वितरण शुल्क के रूप में केवल 10 से 15 प्रतिशत का भुगतान कर 100 प्रतिशत मुनाफ़ा लेना चाहती थी। सबसे महत्वपूर्ण बात, डिज़्नी के साथ किसी भी वितरण करार के भाग के रूप में, पिक्सार ने पुराने करार के तहत द इन्क्रेडिब्ल्स और कार्स सहित निर्माणाधीन फ़िल्मों पर नियंत्रण की मांग की। डिज़्नी ने इन शर्तों को अस्वीकार्य माना लेकिन पिक्सार सहमत नहीं हुआ।