पाँव के पृष्ठ पर की शिरा जालिकाओं में भीतर की ओर अंत:सक्थि और बाहर की ओर बहि:सक्थि शिराएँ आरंभ होती हैं, जो अंत: और बहि: गुल्फ के नीचे से निकलकर जंघा के भीतर की ओर तथा बीच में होती हुई ऊपर को चली जाती हैं। अंत: सक्थि शिरा जानु पर से निकलकर ऊरु प्रांत में सीधी ऊपर पहुँचकर, वंक्षणी स्नायु के नीचे गंभीर आवरणी के सक्थि छिद्र द्वारा भीतर प्रवेश करके, सामान्य ऊ डिग्री शिरा से मिल जाती है। बहि:सक्थि शिरा पाँव से जंघा के पीछे लगभग मध्य में होती हुई ऊपर जानुपश्च खात में पहुँचकर, जानुपश्च शिरा में मिल जाती है। धमनी की सहचरी शिराओं और उत्तल तथा गंभीर ऊरु शिराओं के मिलने से सामान्य उरु शिरा बनती हैं, जो वंक्षणी स्नायु के नीचे से निकल कर उदर में पहुँचकर, बहि:श्रोणि फलक शिरा हो जाती है।