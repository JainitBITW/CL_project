अधोमहाशिरा मध्यच्छदा के छिद्र द्वारा वक्ष में आकर, सीधी ऊपर को जाकर, दाहिने अलिंद के नीचे के भाग में पीछे की ओर खुलती है। दोनों ओर की अधोजत्रुक और अंत:गत शिराओं के मिलने से अनामी शिराएँ बनती हैं। बाई ओर की अनामी दाहिनी से लंबी है और उरोहस्तक के पीछे से निकलकर पहली पर्शुका के ठीक नीचे दाहिनी अनामी से मिलकर, ऊर्ध्व महाशिरा बनाती हैं, जो नीचे जार दाहिने अलिंद में प्रर्विष्ट हो जाती है। इसमें अधोअवटु अंत:स्तनिका और कशेरुकी शाखाएँ खुलती हैं।