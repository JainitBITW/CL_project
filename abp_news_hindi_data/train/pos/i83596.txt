रियाद शब्द का अरबी भाषा के शब्द रवधा से आया है जिसका अर्थ उद्यान या बगीचा होता है, विशेष रूप से वो वनस्पति जो बारिश के बाद मरुस्थल मे स्वयं उग आती है। रियाद 1500 वर्षों से अधिक समय से अरब प्रायद्वीप के मध्य मे स्थित एक उपजाऊ क्षेत्र है। रियाद ऐतिहासिक रूप से अपने खजूरों और फलौद्यान के लिए मशहूर रहा है। आधुनिक नाम को पहले केवल उन कुछ भागों जहां फलों के उद्यान थे के लिए प्रयुक्त किया जाता था, धीरे धीरे इस नाम को पूरे क्षेत्र के लिए इस्तेमाल किया जाने लगा। 