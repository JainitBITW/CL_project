इस द्वीप को सबसे पहले खोजा था स्वयं को नेपोलियन के जनरलों में से एक का वंशज बताने वाले काउंट दी माउनी-तलवंडे ने, जो चाय के सम्राट थॉमस लिप्टन के साथ पहली बार 1912 में सीलोन आए थे। श्रीलंका की सुंदरता से वह इतना प्रभावित हुए कि पहले विश्व युद्ध के बाद फिर वहां आए अपने लिए एक सपनों की दुनिया खोजने। इसमें उन्हें दस वर्ष लगे। 1930 में उन्होंने इस द्वीप को पाया और यहां एक भवन बनवाया जिसकी बनावट, यूरोपीय शैली के दृष्टि से अनूठी थी और यह किसी क्रूज नौका के समान दिखता था। काउंट माउनी तीस वर्ष वहां रहे और उस दौरान उन्होंने दुनिया की कई जानी-माने व्यक्तियों की मेजबानी वहां की। मजेदार बात यह है कि उससे पहले इस द्वीप को स्थानीय कोबरा-डंप माना जाता था क्योंकि श्रीलंका में लोग सांपों को मारते नहीं हैं, इसलिए जितने भी कोबरा पकडे जाते थे उन्हें इस द्वीप पर छोड दिया जाता था। काउंट की मौत के बाद भी कई लोगों को यह अपनी ओर खींचता रहा। कुछ-कुछ समय के लिए कई लोगों ने इसे अपना घर बनाया। लेकिन धीरे-धीरे लोग इसे भूलने लगे। वर्ष 1995 में इसके वर्तमान मालिक ने इसे अपने हाथ में लिया और आज इसे दुनिया के सबसे रोमांटिक बसेरों में से एक माना जाता है।