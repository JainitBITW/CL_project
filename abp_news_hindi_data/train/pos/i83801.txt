दोनों पात्रों के इंतजार में एक नया मोड़ आता है जब पोजो व उसका भार से लदा दास लकी वहां से गुजरते हैं। "एक दर्दपूर्ण रुदन " के साथ लकी के आगमन की घोषणा होती है। उसकी गर्दन में रस्सी बंधी है। वह आधी स्टेज पार कर जाता है जिसके बाद दूसरा छोर पकड़े पोजो नजर आता है। पोजो अपने दास लकी पर खूब चिल्लाता है तथा उसे "सूअर" कहकर पुकारता है, परन्तु वह एस्ट्रागन और व्लादिमीर के प्रति सभ्य है। यह दोनों पहले पोजो को ही गोडोट समझ बैठते हैं और उसके हठी व असभ्य व्यवहार की ओर ध्यान नहीं देते. गोडोट समझे जाने पर पोजो थोड़ा चिढ़ जाता है। वह उनको बताता है कि "सड़क पर सभी का समान अधिकार" है।