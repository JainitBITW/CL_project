व्लादिमीर लगभग सारे नाटक में खड़ा रहता है जब कि एस्ट्रागन अक्सर बैठ जाता है व सो भी जाता है। "एस्ट्रागन शांत है जब कि व्लादिमीर बेचैन." व्लादिमीर आकाश की ओर देखकर धार्मिक व दार्शनिक विषयों के बारे में सोचता है। उधर एस्ट्रागन साधारण पुरुषों की तरह रोजमर्रा की बातों में उलझा रहता है। वह खाने व दर्द दूर करने जैसी बातों से ज्यादा ऊपर नहीं जा पाता. वह थोड़ा भुलक्कड़ भी है परन्तु व्लादिमीर के याद दिलाने पर उसे याद भी आ जाता है। उदाहरण के लिए व्लादिमीर ने उससे पूछा "क्या तुम्हें गॉस्पेल याद है?" इस पर एस्ट्रागन कहता है उसे उस पवित्र स्थान के रंगीन नक़्शे याद है और वह अपना मृत सागर पर अपना हनीमून मानाने वाला था। वास्तव में उसकी लघु अवधि की स्मृति कमजोर थी और शायद वह अल्जहाईमर से पीड़ित था। उधर अल अल्वारेज़ लिखता हैं: "शायद यही भुलक्कड़पन दोनों की दोस्ती बने रहने में सहायक हुआ। एस्ट्रागन भूलता है, व्लादिमीर याद दिलाता है तथा इस तरह समय व्यतीत हो जाता है। ये दोनों पचास साल से साथ हैं परन्तु पोजो के पूछने पर उन्होंने अपनी आयु बताने से इंकार कर दिया.