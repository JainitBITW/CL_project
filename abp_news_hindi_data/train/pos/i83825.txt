कुछ आकलनों में यहाँ तक भी कहा गया कि क्योंकि "डीडी और गोगो का रिश्ता पूर्णतया विवरणित या स्थापित नहीं था", लकी व पोजो उन्हीं का एक प्रारूप हैं। पोजो और लकी के रिश्ते में पोजो का प्रभुत्व असल में बेमानी था। ध्यान से देखने पर ज्ञात होता है कि लकी का प्रभाव सदा ही अधिक था। वह नाचता था और पोजो के खालीपन को दूर करने को सोचता भी था। इसलिए प्रथम बार से ही पोजो ही असल में लकी का गुलाम था। यह बात पोजो भी स्वीकार करता है कि लकी ने उसे संस्कृति, विनय और तर्कशीलता प्रदान की है। उसमें वक्रपटुता स्वाभाविक रूप से आ गई। पोजो का पार्टी वृत्तांत एक अच्छा उदाहरण है: जब उसकी स्मृति जाती रहती है तो वह इस वक्रपटुता को भी खो देता है।