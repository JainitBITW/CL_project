पोजो लकी को एक लंबी रस्सी से नियंत्रित करता था और लकी के तनिक भी धीरे होने पर रस्सी को जोर जोर से झटके देता था। लकी पूर्णतया उसके कब्जे में था तथा एक "वफादार कुत्ते की तरह" उसकी नैकरी बजाता था।" पीठ पर भारी बोझ उठाने में वह नहीं हिचकिचाता था। सारे नाटक में लकी सिर्फ एक बार बोलता है, वह भी तब जब पोजो उसे व्लादिमीर व एस्ट्रागन के लिए सोचने को कहता है। पोजो और लकी साठ सालों से साथ हैं और इस अंतराल में उनका रिश्ता काफी बिगड़ गया है। लकी सदा पोजो से बुद्धिमान था परन्तु आयु के साथ वह घृणा का पात्र बन गया। उसकी "सोच-प्रक्रिया" उसकी बुद्धि तथा उसका घटिया "नाच" वृद्धावस्था का क्रूर परिचायक है। पोजो के क्रूर व्यवहार के बावजूद लकी सदा उसका वफादार रहा. दूसरे भाग में भी जब पोजो अचानक अंधा हो जाता है, लकी उसका साथ नहीं छोड़ता और मार्गदर्शक बनता है। उनका रिश्ता मान एक रस्सी के जोड़ से कहीं बढ़कर है ठीक जैसे डीडी और गोगो "गोडोट के काल्पनिक" माध्यम से जुड़े हैं। अमेरिकी निर्देशक एलन श्नीडर को बेकेट ने यही कहा था: " एक मनोरोगी है और उसका पात्र अभिनीत करने के लिए अभिनेता को थोड़ा पागलपन का पुट निहित करना होगा."