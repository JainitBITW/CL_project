सिनसिनाटी चिड़ियाघर के भाई-बहन भीम और सुमिता के बार-बार के मैथुन से नई नस्ल के बर्फ-जैसे सफ़ेद बाघों का जन्म हुआ। उससे संबंद्ध पित्रैक उनके आंशिक-साइबेरियाई पूवर्ज टॉनी के जरिए साइबेरियाई बाघ से आया होगा. मालूम होता है कि लगातार अन्तःसंयोग की वजह से ही प्रतिसारी पित्रैक की उत्पत्ति हुई है जिसकी वजह से यह धारीविहीनता देखने को मिलती है। भीम और सुमिता के लगभग एक-चौथाई बच्चे धारीविहीन थे। दुनिया भर के चिड़ियाघरों में बेचे गए उनके धारीदार सफ़ेद बच्चे भी धारीविहीन पित्रैक के वाहक हो सकते हैं। चूंकि टॉनी के पित्रैक-समूह सफ़ेद बाघों की कई नस्लों में मौज़ूद हैं, इसलिए हो सकता है कि अन्य बंदी सफ़ेद बाघों में भी यह पित्रैक मौज़ूद हो. नतीजतन, चेक गणराज्य, स्पेन और मैक्सिको जैसे दूर-दराज़ के चिड़ियाघरों में भी धारीविहीन सफ़ेद बाघों को देखा गया है। मंच पर जादू दिखने वाले जादूगर सिग्फ्राइड एण्ड रॉय ऐसे पहले जादूगर थे जिन्होंने चयनात्मक रूप से धारीविहीन बाघों की नस्ल पैदा करने की कोशिश की; उनके पास सिनसिनाटी चिड़ियाघर और मैक्सिको के ग्वाडलजरा से लाए गए बर्फ-सा सफ़ेद बंगाल टाइगरों के साथ-साथ अपोलो नाम का एक धारीविहीन साइबेरियाई बाघ भी था।