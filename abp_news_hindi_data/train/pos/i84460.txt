आर्य लोग जगत की सनातन स्थापना के जानकर थे। उनके अनुसार प्रेम शक्ति के विकास के लिए सर्वव्यापी नारायण या ईश्वर स्थावर-जंगम मनुष्य-पशु कीट-पतंग साधू-पापी शत्रु-मित्र तथा देवता और असुर के रूप में प्रकट होकर लीला कर रहे हैं। अरविन्द घोष के अनुसार अार्य लोग मित्र कि रक्षा और शत्रु का नाश करते थे किन्तु इसमें उनको आसक्ति नहीं थी। वे सर्वत्र, सब प्राणियों में, सब वस्तुओं में, कर्मों में और फल में ईश्वर को देख कर इष्ट-अनिष्ट शत्रु-मित्र सुख-दुःख तथा सिद्धि-असिद्धि में समभाव रखते थे। इस समभाव का परिणाम यह नहीं था कि सब कुछ उनके लिए सुखदायी और सब कर्म उनके करने योग्य थे।