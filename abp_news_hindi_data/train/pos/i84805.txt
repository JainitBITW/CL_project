गल्फ ऑयल इंटरनेशनल : अमेरिका, पुर्तगाल और स्पेन के बाहर गल्फ ब्रांड अधिकारों का स्वामित्व रखता है। इसका स्वामित्व हिंदुजा समूह के पास है। जीओआइ मुख्य रूप से स्नेहक, तेल और ग्रीस में व्यापार करता है। जीओआइ भी पेट्रोलियम और ऑटोमोटिव सेक्टर में ऑपरेटरों को गल्फ ब्रांड की फ्रैन्चाइज़ी देने में शामिल है; गल्फ ब्रांडेड फिलिंग स्टेशन ब्रिटेन, बेल्जियम, जर्मनी, आयरलैंड, स्लोवाक और चेक गणराज्यों, नीदरलैंड, जोर्डन, फिनलैंड और तुर्की सहित कई देशों में पाया जा सकता है। जीओआइ का इन सब कारोबारों में प्रत्यक्ष और अप्रत्यक्ष हिस्सा है जो गल्फ ब्रांड का उपयोग लाइसेंस के तहत करते हैं।