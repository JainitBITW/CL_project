जिले के प्रशासनिक मुख्यालय गोपेश्वर नगर में स्थित हैं। प्रशासनिक कार्यों से जिले को 12 तहसीलों में बांटा गया है। ये हैं: चमोली, जोशीमठ, पोखरी, कर्णप्रयाग, गैरसैण, थराली, देवाल, नारायणबगड़, आदिबद्री, जिलासू, नंदप्रयाग तथा घाट। इसके अतिरिक्त, जिले को 9 विकासखंडों में भी बांटा गया है: दशोली, जोशीमठ, घाट, पोखरी, कर्णप्रयाग, गैरसैण, नारायणबगड़, थराली तथा देवाल। पूरा जिला गढ़वाल संसदीय क्षेत्र के अंतर्गत आता है, और इसमें 3 उत्तराखण्ड विधानसभा निर्वाचन क्षेत्र हैं; बद्रीनाथ, थराली और कर्णप्रयाग।