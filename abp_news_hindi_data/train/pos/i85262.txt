नादिर की सीमीन से जुदाई ईरान में 2011 में तैयार हुई फ़ारसी-भाषा एक फ़िल्म है, जो अंग्रेज़ी में एक जुदाई के नाम से भी जानी जाती है। इसके कथाकार और निर्देशक अस्ग़र फ़रहादी हैं और मुख्य कलाकार लेला हातमी, पेमान मोआदी, शहाब होसैनी, सारेह बयात और सरीना फ़रहादी हैं। यह कहानी तेहरान में रहने वाले एक मध्य-वर्गीय दम्पति पर आधारित हैं जो एक दूसरे से अलग हो जाते हैं और पति के अपने अल्ज़ाईमर रोग​ से पीढ़ित पिता की देख-रेख के लिए एक नौकरानी रखने के बाद मुश्किलों में फँस जाते हैं।