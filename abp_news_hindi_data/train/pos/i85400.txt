वारदात नेवल सी सिस्टम्स कमांड मुख्यालय इमारत #197 पर स्थानीय समय अनुसार सुबह 8:20 बजे शुरू हुई। तब मुख्यालय में काम करने वाले कर्मचारी दफ़्तर पहुँच रहे थे। वॉशिंगटन पुलिस के अनुसार बंदूकधारियों ने सेना की वर्दी पहनी हुई थी तथा उन्होंने एक साथ अंधाधुंध फायरिंग की। यार्ड में काम करने वाले कुछ कर्मचारियों के मुताबिक़ उन्होंने एक हथियारबंद को निशाना लगाते हुए देखा और इसके बाद भगदड़ मच गई। सुरक्षा एजेंसियों द्वारा की गई जवाबी कार्यवाही में एक अपराधी की मौके पर ही मौत हो गई थी।