कुल बाजार के हिस्से के रूप में प्रयुक्त/सेकेण्ड-हैंड उत्पाद बाजार का महत्व इक्कीसवीं सदी की शुरुआत के बाद से काफी बढ़ रहा है। सेकेण्ड-हैंड उत्पादों में वे उत्पाद शामिल हैं जो पहले किसी उपभोक्ता/उपयोगकर्ता द्वारा इस्तेमाल किये जा चुके हैं। उपयोगकर्ता अपने उत्पादों को तब भी बदल देते हैं जब वह अच्छी हालत में हैं। कंप्यूटर और मोबाइल फोन जैसे कुछ उत्पादों का एक लघु जीवनकाल होता है और इन उत्पादों की प्रौद्योगिकियां बाज़ार में आए दिन जारी होती रहती हैं। नतीजतन, नए उत्पादों की बिक्री अक्सर, बदले जाने की व्यवस्था से जुडी होती है, जिससे सेकेण्ड-हैंड उत्पादों के लिए एक बाजार फलित होता है। उदाहरण के लिए, फ्रांस में इस्तेमाल की गई कारों की इकाई बिक्री 1990 और 2005 के बीच 4.7 मीलियन से बढ़कर 5.4 मिलियन हो गई, उसी समयावधि में नए कारों की बिक्री 2.3 मीलियन से घटकर 2.07 मीलियन इकाई हो गई।