नेपाली आक्रमणकारी क्रंचलदेव ने 1191 में बैजनाथ पर आक्रमण कर कत्यूरी राजाओं को पराजित कर दिया। इस आक्रमण से कमजोर हुआ कत्यूरी राज्य 13वीं शताब्दी तक 8 अलग अलग रियासतों में विघटित हो गया। विघटन के बाद भी 1565 तक बैजनाथ में कत्यूरी राजवंश के मूल वंशजों का ही शाशन रहा, और उन्हें बैजनाथ कत्यूर कहा जाने लगा। 1565 में अल्मोड़ा के राजा बालो कल्याण चन्द ने बैजनाथ पर कब्ज़ा कर लिया और उसे अपने राज्य में ही मिला लिया।