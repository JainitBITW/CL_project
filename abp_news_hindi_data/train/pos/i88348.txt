जोगिन्दर जसवन्त सिंह का जन्म 11 सितम्बर 1945 को बहावलपुर रियासत के शम्मा सट्टा नगर में हुआ था, और वह लेफ्टिनेंट कर्नल जसवन्त सिंह मारवाह और उनकी पत्नी जसपाल कौर की प्रथम सन्तान थे। उनका परिवार मूलतः रावलपिंडी के दोलताला नगर से था। अपने परिवार में वह तीसरी पीढ़ी के सैनिक हैं; उनके दादा सिपाही आत्मा सिंह मारवा 1914 में ब्रिटिश भारतीय सेना के 1/67 पंजाब रेजिमेंट में एक ड्रमर के रूप में भर्ती हुए थे, और प्रथम विश्व युद्ध के दौरान मेसोपोटामियन अभियान में कुट की घेराबंदी में लड़े थे। अपनी दाहिनी कोहनी और हाथ में चोट लगने पर उन्हें छुट्टी देकर दक्षिणी फ्रांस भेज दिया गया, जिसके बाद 1918 में वह सेवानिवृत हो गए।