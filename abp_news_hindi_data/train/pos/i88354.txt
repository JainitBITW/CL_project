अल्जीरिया से लौटने के बाद, जनरल सिंह ने 1991-92 में जम्मू-काश्मीर के बारामुला सेक्टर में 79वीं माउंटेन ब्रिगेड की कमान संभाली। इस कार्यकाल के दौरान, वह नियंत्रण रेखा में घुसपैठ करने वाले आतंकवादियों के साथ एक मुठभेड़ में कार्रवाई के दऊरान गंभीर रूप से घायल हो गए थे। उस ऑपरेशन के लिए, उन्हें वॉर वाउंड पदक मिला और उन्हें सेनाध्यक्ष की प्रशंसा से सम्मानित किया गया। उन्हें 1993 में प्रतिष्ठित राष्ट्रीय रक्षा कॉलेज पाठ्यक्रम में भाग लेने के लिए नामित किया गया, जिसके बाद उन्हें सेना मुख्यालय में उप महानिदेशक ऑपरेशनल लॉजिस्टिक्स के रूप में तैनात किया गया, और बाद में 1996 से 1998 तक 9वीं इन्फैंट्री डिवीजन की कमान सौंपी गई।