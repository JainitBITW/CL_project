27 जनवरी 2008 को जनरल सिंह अरुणाचल प्रदेश के राज्यपाल पद की शपथ ग्रहण की। 28 मई 2013 तक वह इस पद पर रहे, जिसके बाद लेफ्टिनेंट जनरल निर्भय शर्मा प्रदेश के अगले राज्यपाल बने। जनवरी 2017 में जनरल सिंह तत्कालीन पार्टी अध्यक्ष और पंजाब के उपमुख्यमंत्री सुखबीर सिंह बादल की उपस्थिति में शिरोमणि अकाली दल में शामिल हो गए। 2017 पंजाब विधान सभा चुनाव में उन्होने शिरोमणि अकाली दल के उम्मीदवार के रूप में पटियाला शहरी सीट से कैप्टन अमरिंदर सिंह के खिलाफ चुनाव लड़ा, जिसमें उन्हें पराजय का सामना करना पड़ा।