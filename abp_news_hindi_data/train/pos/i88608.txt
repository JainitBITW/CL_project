युद्ध के आरंभ में फ्रांसीसी सेनाओं ने नेपोलियन तृतीय के नेतृत्व में जर्मन सेना के प्रथम भाग को पीछे हटने के लिए बाध्य कर दिया, किंतु उसके बाद जर्मन सेनाओं ने फ्रांस की एक के बाद एक स्थितियों पर अधिकार करना आरंभ किया। अंत में नेपोलियन तृतीय भी बंदी हो गया। लगातार होनेवाली पराजय से फ्रांस की जनता क्षुब्ध हो उठी और उसने नेपोलियन को सत्ताच्युत करने की माँग की। 4 सितंबर को फ्रांस गणतंत्र घोषित हुआ। 19 सितंबर को जर्मन सेनाओं ने पेरिस घेर लिया।