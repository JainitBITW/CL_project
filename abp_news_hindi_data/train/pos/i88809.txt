सकल घरेलू उत्पाद', बाजार में एक वर्ष में राष्ट्र के सभी अंतिम माल और सेवाओं का मूल्य है। वित्तीय और सांख्यिकीय संस्थानों के द्वारा बाजार या सरकारी अधिकारी विनिमय दरों पर गणना कर, नाममात्र सकल घरेलू उत्पाद के अनुमान के अनुसार देशों को क्रमबद्ध किया जाता हैं। नाममात्र सकल घरेलू उत्पाद में देशों में रहने की लागत को सम्मलित नहीं किया जाता है, और इसी के कारण देश की मुद्रा की विनिमय दरों में उतार-चढ़ाव के आधार पर, इसमें एक वर्ष से दूसरे वर्ष की गणना में बहुत अंतर हो सकता हैं। इस तरह के उतार-चढ़ाव के कारण अगले देश की एक साल से दूसरे साल की श्रेणी में परिवर्तन हो जाता है, भले ही उनकी आबादी के जीवन स्तर में मामूली या कोई भी फर्क न पड़ा हो।राष्ट्रीय धन की तुलना भी अक्सर क्रय शक्ति समानता के आधार पर, विभिन्न देशों में रहने की लागत में अंतर को बराबर करने के लिए किया जाता है। पीपीपी मोटे तौर पर, विनिमय दर की समस्या को हटा देता हैं लेकिन इसकी अपनी ही कमियां है; जैसे यह अंतरराष्ट्रीय व्यापार में आर्थिक उत्पादन के मूल्य को प्रतिबिंबित नहीं करता है, इसके साथ ही, नाममात्र का सकल घरेलू उत्पाद की तुलना में इसमें अधिक मूल्य निरूपण की आवश्यकता होती है। कुल मिलाकर, पीपीपी प्रति व्यक्ति के आंकड़े, नाममात्र सकल घरेलू उत्पाद प्रति व्यक्ति की अपेक्छा कम विश्वसनीय होते हैं।.