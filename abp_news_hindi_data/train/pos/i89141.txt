पुराने जमाने में खेती ही भारतीयों का मुख्य व्यवसाय था, और किसानों का किसी भी आपदा से संरक्षण करना तथा उन्हे सिंचाई के साधन उपल्ब्ध कराना उस क्षेत्र के राजा का कर्तव्य हुआ करता था। इस काम में उनकी सहायता गांव का मुखिया करता था, जो पाठी कहलाता था। उसका मुख्य काम गांव के राजस्व का संचयन करना, और संचित राशी, जो फसल या धन के स्वरूप में होती थी, उसका लेखा-जोखा रखना और उसे क्षेत्र के राजा के भंडार मेें जमा करना होता था। सूखा पड़ने पर यह भंडार प्रजा के लिये खोला जाता था, और वितरित किया जाता था।