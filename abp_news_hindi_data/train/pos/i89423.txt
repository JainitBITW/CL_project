बचपन में संन्यस्त हो ये महाराष्ट्र से वाराणसी चले गए थे। वरुणा के किनारे इनका विशाल मठ था। मठ तो संभवत: इनके ब्रह्मलीन होने के बाद ही यवनों ने ध्वस्त कर दिया, पर वह स्थान आज भी 'वेदांती का बाग' के नाम से प्रसिद्ध है। इस मठ में कवींद्राचार्य ने विशाल पुस्तकालय स्थापित किया था, जिसमें सहस्रों दुर्लभ हस्तलेख थे। इनमें से कई हस्तलेख आज भी बड़ौदा, पूना तथा लंदन के पुस्तकालयों में उपलब्ध हैं। कुछ पर तो मुगल राजकुमार दारा शिकोह के हस्ताक्षर तक मिलते हैं। 