ई. कोसना के अनुसार इस महासागर की औसत गहराई, अंतर्गत समुद्रों को छोड़कर, 3,926 मीटर, अर्थात् 12,839 फुट है। इसकी ज्ञात अधिकतम गहराई, 8,750 मीटर अर्थात् 28,614 फुट है और यह गिनी स्थली की पोर्टोरिकी द्रोणी में स्थित है।अन्ध महासागर की मुख्य स्थली का 74 प्रतिशत भाग तलप्लावी निक्षेपों से ढका है, जिसमें नन्हें नन्हें जीवों के शल्क हैं। शेष 26 प्रतिशत भाग पर भूमि पर उत्पन्न हुए अवसादों का निक्षेप है जो मोटे कणों द्वारा निर्मित है।