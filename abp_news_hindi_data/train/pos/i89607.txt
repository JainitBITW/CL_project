मिशन: इम्पॉसिबल II 2000 में बनी अमेरिकी एक्शन फ़िल्म है जिसका निर्देशन जॉन वू ने किया है और इसमें टॉम क्रूज़ आईएमएफ़ एजेंट इथन हंट की भूमिका में है जो फ़िल्म के सह-निर्माता भी है। यह ब्रायन डी पाल्मा द्वारा 1996 में बनी फ़िल्म मिशन: इम्पॉसिबल श्रंखला का अगला और दूसरा भाग है ।गुप्तचर संस्था इम्पाॅसिबल मिशन फाॅर्स एजेन्ट इथन हंट को "किमेरा" नामक जैव-हथियार को वापिस लाने आईएमएफ के ही भ्रष्ट व भगोड़े पूर्व एजेंट शाॅन एम्ब्रोस के यहां भेजती है, जिसमें वह अपनी नई गर्लफ्रैंड निया नोर्दोफ़-हाॅल की सहायता लेता है ।