तस्मानियाई डैविल ऑस्ट्रेलियाई मुख्य भूमि से कब ग़ायब हुए थे, यह स्पष्ट नहीं है। अधिकांश प्रमाण बताते हैं कि वे लगभग 3000 साल पहले तीन अवशिष्ट आबादियों में संकुचित हो सिमट गए थे। ऑगस्टा में पाए गए एक डैविल दांत को 430 साल पहले का माना गया है, हालांकि पुरातत्वविद ओलिवर ब्राउन इससे सहमत नहीं हैं। वे मानते हैं कि डैविलों का मुख्य भूमि से विलुप्तीकरण लगभग 3000 साल पहले हुआ था। इस लोप के लिए आमतौर पर जंगली कुत्तों को दोषी ठहराया जाता है जो तस्मानिया में उपस्थित नहीं हैं। क्योंकि उन्हें तस्मानिया में बसने वाले यूरोपीय मूल के लोगों ने पशुधन और मनुष्य द्वारा ख़ाल के लिए लक्षित जानवरों के लिए ख़तरे के रूप में देखा गया, इसलिए उनका शिकार किया जाने लगा और वे लुप्तप्राय हो गए। डैविल, जिसे मूलतः अशांत और उग्र माना गया था, 1941 में आधिकारिक रूप से संरक्षित हो गया। तब से, वैज्ञानिक अध्ययन से पता चला है कि डैविल के पशुधन के लिए हानिकारक होने की चिंताएँ अधिक-अनुमानित और ग़लत थीं।