1990 के दशक के अंत से, डैविल मुखार्बुद की बीमारी के कारण डैविलों की जनसंख्या ज़बरदस्त रूप से कम हुई है और अब इस प्रजाति की उत्तरजीविता ख़तरे में है। मई 2009 में इसके लुप्तप्राय होने की घोषणा की गई। तस्मानिया सरकार द्वारा रोग से अलग संरक्षण में स्वस्थ डैविलों का समूह बनाने के लिए पहल करने सहित, रोग के प्रभाव को कम करने के लिए वर्तमान में कार्यक्रम चलाए जा रहे हैं। जब तक थायलेसीन​ मौजूद था, वह डैविल का शिकार करता था। डैविल भी नन्हें और अकेले थायलेसीन​ बच्चों की तलाश में उनका गुफ़ा में आते थे। अब थायलेसीन​ तो रहे नहीं, लेकिन डैविल तस्मानिया में अवैध रूप से लाई गई लाल लोमड़ी द्वारा शिकार किया जा रहा है। सड़क पर मोटर गाड़ियों की टक्कर से भी डैविल की स्थानीय आबादी गंभीर रूप से कम हो रही है, ख़ासकर जब वे सड़क पर मृत जानवरों के शवों को खा रहे होते हैं। डैविल तस्मानिया का प्रतीक चिह्न है और कई संगठन, राज्य के साथ जुड़े समूह और उत्पाद अपने लोगो में इस जानवर का उपयोग करते हैं। इसे तस्मानिया में पर्यटकों के लिए एक महत्वपूर्ण आकर्षण के रूप में देखा जाता है और लूनी ट्यून्स में इसी नाम के पात्र के माध्यम से यह दुनिया भर की नजरों में आया है। निर्यात प्रतिबंध और विदेशों में डैविलों की नस्ल बढ़ाने में विफलता के कारण ऑस्ट्रेलिया के बाहर लगभग कहीं भी डैविल का अस्तित्व नहीं है, सिवाय उनके जिन्हें अवैध रूप से बाहर ले जाया गया हो।