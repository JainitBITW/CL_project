क्षीरी, जल एवं ऐलकोहल में घुल जाती है और इसके द्वारा चमकीले समचतुर्भुज स्तंभ और सूचियों के रूप में प्राप्त होती है। क्षीरी में 60 से 90 प्रतिशत मैनिटोल, फ्रेक्सिन नामक प्रतिदीप्त ग्लूकोसाइड, शर्कराएँ और श्लेष्म और रेज़िन इत्यादि पाए जाते हैं। यह हलकी रेचक ओषधि है। मीठी होने के कारण बच्चों को जुलाब के लिए भी दी जाती है। इसकी सबसे अधिक खपत दक्षिणी अमरीका में होती है। अन्य पौधों के रस से भी कई प्रकार की क्षीरियाँ बनाई जाती है, परंतु उनमें मैनिटोल नहीं होता।