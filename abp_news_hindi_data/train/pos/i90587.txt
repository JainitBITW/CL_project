हेर्ट्स के अन्य प्रयोगों ने 'प्रकाशविद्युत' की भी खोज की जिसको आइंसटीन ने क्वांटम सिद्धांतों द्वारा सन् 1905 में समझाया। सन् 1895 में तथा उसी समय के लगभग भौतिकी के क्षेत्र में एक क्रांतिकारी आंदोलन आया। सन् 1895 में रंटगेन ने 'एक्सरे' का, 1896 में बेक्रेल ने ने रेडियोसक्रियता का तथा 1897 में सर जे.जे. टॉमसन ने 'इलेक्ट्रान' का आविष्कार किया। टामसन् ने गैसों में से विद्युद्विसर्जन के विषय का भी अध्ययन किया। इस विषय में इनसे पहले, आरंभ में गाइसलर, प्लकर, हिटॉर्फ, गोल्डस्टीन आदि ने कार्य किया था।