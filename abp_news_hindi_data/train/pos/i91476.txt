अलबर्ट गलेशन ने भाषा आधार पर अमरीकी वर्गों का विभाजन किया। जे0 ड़ब्ल्यू पावेल और डी0 जी0 ब्रिंटन ने अमरीकी इंडियनों की भाषा का अध्ययन किया। हबोल्ट के अध्ययन के बाद 19वीं शताब्दी के मध्य में मानव जाति-विज्ञान और भाषाविज्ञान में घनिष्ठ संबंध स्थापित हुआ और तदनंतर इस क्षेत्र में अधिकाधिक कार्य होने लगा। सर्वाधिक महत्वपूर्ण कार्य सपीर का है जो  के नाम से सामने आया। वूर्फ होपी ने बोली पर कार्य किया है। ब्लूमफील्ड ने केंद्रीय एल्गोंकियन, सी0 मीनॉफ ने बांटू और ओ0 डैम्पोल्फ ने मलाया पोलेनीशियन क्षेत्रों में महत्वपूर्ण कार्य किया। ली का विंटो पर और हैरी का नाहोवो पर किया गया कार्य भाषा और संस्कृति के पारस्परिक संबंध पर पर्याप्त प्रकाश डालता है। इस प्रकार अमेरिकी स्कूल के भाषावैज्ञानिकों ने इस क्षेत्र में बड़ा कार्य किया है। अमेरिका से ही नामक पत्रिका निकलती है जिसमें इस क्षेत्र में होनेवाला अनुसंधानकार्य प्रकाशित होता रहता है।