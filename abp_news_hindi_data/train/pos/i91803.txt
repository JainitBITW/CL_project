चीन की प्रमुख भाषा और राष्ट्र भाषा चीनी मन्दारिन एक अन्तर्राष्ट्रीय भाषा बनने के लिए भी तैयार है। यह भाषा संयुक्त राष्ट्र की छः आधिकारिक भाषाओं में से एक है। यह विश्व की सर्वाधिक बोली जाने वाली भाषा भी है। चीन के अन्तर्राष्ट्रीय मामलों में बढ़ते हुए महत्व को देखते हुए यह कहा जा सकता है कि चीनी मन्दारिन भाषा विश्व कि एक प्रमुख अन्तर्राष्ट्रीय भाषा बन जाएगी। इस भाषा के बढ़ते हुए महत्व को देखेते हुए ही बहुत से अमेरिकी और ब्रिटिश विद्यालयों, महाविद्यालयों इत्यादि में इस भाषा को सीखने वालों की संख्या बढ़ रही है। वर्तमान में चीनी मन्दारिन संजाल पर दूसरी सर्वाधिक प्रयुक्त होने वाली भाषा है जिसके निकट भविष्य में प्रथम पर आने कि भी पूरी सम्भावना है।