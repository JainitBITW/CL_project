राष्ट्रीय सिख संगत की स्थापना की पृष्ठभूमि में 1984 के सिख विरोधी नरसंहार रहे हैं। संगत के राष्ट्रीय महामंत्री श्री अविनाश जायसवाल बताते हैं कि 1984 में प्रधानमंत्री श्रीमती इन्दिरा गांधी की हत्या के बाद 4 हजार से अधिक सिख बंधु मारे गए थे। इससे राष्ट्रवादी विचारधारा के लोग बड़े चिन्तित हुए, क्योंकि इस विचारधारा को बचाने में सिखों का बहुत बड़ा योगदान रहा है। ऐसे लोगों का मानना था कि हिन्दू धर्म की रक्षा के लिए ही खालसा पंथ की स्थापना हुई थी। यानी सिख, हिन्दुत्व के रक्षक रहे हैं।