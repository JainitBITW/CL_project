सिख संगत के प्रयास से ही दो साल पूर्व श्री गुरु गोविन्द सिंह द्वारा औरंगजेब को लिखे गये पत्र "जफरनामा" पर नई दिल्ली में संगोष्ठी हुई और उसका हिन्दी अनुवाद भी पुस्तकाकार में प्रकाशित किया गया। उल्लेखनीय है कि श्री गुरु गोविन्द सिंह जी ने "जफरनामा" के माध्यम से औरंगजेब को उसकी कमियां गिनाई थीं और उसे चेताया भी था। गुरुओं की वाणी को लोगों तक पहुंचाने के लिए राष्ट्रीय सिख संगत की एक मासिक पत्रिका "संगत संसार" भी है।