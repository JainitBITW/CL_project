जंगली जानवरो को जीवित पकड़ना या उनकी मृत देह या उसके किसी भाग का व्यापार करना कानूनी अपराध है। इन अपराधों पर अंकुश लगाने के लिए भारत सरकार ने कई कानून और नियम बनाए हैं। जेसे की वन्यजीव संरक्षण अधिनियम 1972। उन अपराधों के लिए जिसमें वन्य जीव — जो कि इस अधिनियम की सूची 1 या सूची 2 के भाग 2 के अंतर्गत आते हैं— उनके अवैध शिकार, या अभ्यारण या राष्ट्रीय उद्यान की सीमा को बदलने के लिए दण्ड तथा जुर्माने की राशि बढ़ा दी गई है। अब कम से कम कारावास 3 साल का है जो कि 7 साल की अवधि के लिए बढ़ाया भी जा सकता है और कम से कम जुर्माना रु 10,000- है। दूसरी बार इस प्रकार का अपराध करने पर यह दण्ड कम से कम 3 साल की कारावास का है जो कि 7 साल की अवधि के लिए बढ़ाया भी जा सकता है और कम से कम जुर्माना रु 25,000/- है।