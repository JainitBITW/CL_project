जिआंगशी अपने पड़ोसी प्रान्तों से पिछड़ा हुआ है। यहाँ चावल की खेती पर ज़ोर है और इसे कभी-कभी 'चावल और मछली का देश' भी कहा जाता है। चीन में जिआंगशी के लोगों को कम महनती और आराम-पसंद भी समझा जाता है। यहाँ 'गान चीनी' नाम की भाषाएँ बोली जाती हैं और प्रांत के दक्षिणी एक-तिहाई इलाके में हक्का चीनी बोली जाती है। जिआंगशी की अपनी विभिन्न चीनी नौटंकी की शैली भी है। यहाँ का खाना मिर्चों पर ज़ोर देता है और अचारों और सिरके का बहुत प्रयोग होता है। माना जाता है कि जिआंगशी में पूरे चीन के सबसे अच्छे चीनी मिट्टी के बर्तन बनते हैं।