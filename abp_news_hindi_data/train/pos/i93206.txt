जर्मनों ने बहुत दिनों तक पेरिस पर घेरा कायम रखा। नगर भुखमरी की सीमा तक पहुँच गया। नगर पर तीन सप्ताह की लगातार बमबारी ने फ्रांसीसी सरकार को आत्मसमर्पण के लिए विवश कर दिया। 28 जनवरी को अस्थायी संधि हुई। उसमें फ्रांस ने पेरिस के निकटवर्ती सभी किले जर्मनी को सौंप दिए। 20 करोड़ फ्रांक हर्जाने के बतौर भी देने पड़े। इसके बाद फ्रांस की असेंबली का चुनाव हुआ और थिये नवगठित सरकार के अध्यक्ष नियुक्त हुए। उन्होंने वार्साई में जर्मनी के साथ शांतिसंधि में भाग लिया। युद्धविराम के तीन बार बढ़ाए जाने के बाद 26 फरवरी 1871 को वर्साय में शांति संधि पर हस्ताक्षर किए गए। संधि में फ्रांस पर तीन शर्तें लादी गईं - 