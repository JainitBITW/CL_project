650 ईसवी से 1498 ई काल तक कामतापुर पूर्व भारत में एक स्वतंत्र हिन्दू राज्य था। कामता राज्य के नाम से यह राजा विश्व सिंह द्वारा स्थापित कोच राजवंश के उभरने से पहले यहाँ पर पनपता रहा। 1498 में, जब कामतापुर पर निलाम्बर नामक नरेश का राज था, बंगाल सल्तनत के अलाउद्दीन हुसैन शाह ने यहाँ आक्रमण किया और राजधानी गोसानीमरी को ध्वस्त कर दिया। इसके बाद दोआर क्षेत्र में हिंगुलव में राजधानी रखने वाला कोच राज्य जन्मा।