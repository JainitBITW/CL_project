हिमालयन एक्स्प्रेसवे 27.5 कि.मी. लंबा एक द्रुतमार्ग है जो राष्ट्रीय राजमार्ग 22 का एक हिस्सा है। चंडीगढ़ की सीमाओं को छूते हुए यह मार्ग पंजाब स्थित ज़ीरकपुर से शुरु होकर हरियाणा के पंचकूला, पिंजौर व कालका को लांघकर शिवालिक पहाड़ियों को काटता हुआ हिमाचल प्रदेश में प्रवेश करके परवाणू बाइपास तक जाता है। इस मार्ग का 2 किमी हिस्सा पंजाब में, 21 km हरियाणा में, तथा 4.5 कि.मी. हिमाचल प्रदेश में पड़ता है। इस द्रुतमार्ग का निर्माण जेपी समूह द्वारा किया गया था।