आँकड़ों के हिसाब से यह मार्ग ज़ीरकपुर और परवाणू के मध्य की दूरी को मात्र 3 किमी ही कम करता है। पुराना मार्ग कालका, पिंजौर व परवाणू शहरों के बीचों बीच भीड़भाड़ वाले बाजारों से गुज़रता है और बहुत ही तंग है, जिसके कारण इन्हें पार करने में ही अत्यधिक समय व इंधन की बर्बादी होती थी। इन पहाड़ी शहरों की दूसरी ओर से पहाड़ काटकर यह 4 लेन मार्ग बनाया गया है। इससे शिमला जाने वाले वाहनों को बाईपास मिल गया है तथा इससे शिमला तक की यात्रा का समय लगभग एक घंटा कम हो गया है। 