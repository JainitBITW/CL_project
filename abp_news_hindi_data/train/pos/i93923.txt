17वीं शती में ख़ीवा रूसियों के संपर्क में आया। येक के काँठे में रहनेवाले कज़ाख़ लोगों को कास्पियन सागरीय प्रदेश में धावा मारने के प्रसंग में जब इस धनिक प्रदेश की बात ज्ञात हुई तो उन्होंने इसके मुख्य नगर उरगेंच को लूटने के लिये अनेक धावे किए। 1717 ई. में रूस सम्राट् पीतर महान् का जब वक्षु नदी में लौह मिश्रित बालू की बात ज्ञात हुई तो कुछ इस कारण और कुछ तूरान के रास्ते भारत से व्यापारिक संपर्क स्थापित करने के उद्देश्य से खीव के खान हार गए। किंतु शीघ्र ही ख़ीवावासियों ने छल करके रूसी सेना को नष्ट कर दिया।