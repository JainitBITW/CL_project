विश्व सुन्दरी 2017 प्रतियोगिता के दौरान मानुषी ने शीर्ष मॉडल, पीपुल्स चॉइस, और मल्टीमीडिया प्रतियोगिताओं में सेमीफाइनल में जगह बनाईं। इसके साथ ही उन्हें 'ब्यूटी बिद ए परपज' प्रतियोगिता की सहविजेता भी घोषित किया गया। इस प्रतियोगिता में उन्होंने 'शक्ति' नाम से अपनी परियोजना के अंतर्गत "मासिक धर्म और स्वच्छता" विषय पर जागरुकता के लिए काम करते हुए 20 गांवों का भ्रमण करते हुए तकरीबन 5,000 महिलाओं तक अपनी बात पहुंचाई। 18 नवंबर 2017 को मानुषी को विश्व सुन्दरी 2017 का ताज प्यूरिटो रिको की नागरिक और पूर्व विश्व सुंदरी स्टेफ़नी डेल द्वारा पहनाया गया। इस प्रकार मानुषी अब ये ताज पहनने वाली छठी भारतीय महिला बन गईं हैं। गौरतलब है कि सन् 2000 में प्रियंका चोपड़ा को यह सम्मान मिलने के एक लंबे अंतराल के बाद किसी भारतीय महिला को यह सम्मान फिर से हासिल हुआ है। 