विश्व सुन्दरी 2017 के रूप में, छिल्लर 26 नवम्बर को वापस भारत लौट आयी, जहां प्रशंसकों बड़े हुजूम द्वारा अपार हर्ष के साथ उनका स्वागत किया गया। इसके बाद उन्होंने हैदराबाद में आयोजित 2017 ग्लोबल उद्यमिता शिखर सम्मेलन में बतौर वक्ता अपना संभाषण दिया। मानुषी को एनीमिया फ्री हरियाणा कैंपेन की ब्रांड एंबेसडर बनाने के साथ-साथ हरियाणा सरकार द्वारा उनके "ब्यूटी विद ए परपज" परियोजना 'शक्ति' को 18 करोड़ रुपये का सरकारी अुनदान भी प्राप्त हुआ है। इतना ही नहीं उन्हें विश्व सुन्दरी का खिताब जीतने के कारण वर्ष 2017 सीएनएन-आईबीएन इंडियन ऑफ द इयर पुरस्कार में विशेष अचीवमेंट अवॉर्ड से भी सम्मानित किया गया है।