रोलिंग ने वोल्डेमॉर्ट का "सैकड़ों वर्षों का दुष्टतम जादूगर" के रूप में वर्णन किया है। उन्होंने उसे "अत्यधिक मनोरोगी, अन्य लोगों की पीड़ा पर मानुष्यिक प्रतिक्रिया का अभावी" के रूप में वर्णित किया है। साथ ही उसे अपनी ख़ुशी के कारण दूसरों, विशेषकर मगलुओं, के कत्ल करने वाला दिखाया है। उसके अन्दर चेतना का आभाव था, वह अपने किये पर उसे कोई पछतावा नहीं होता था तथा वह अपने अतिरिक्त इंसानियत का महत्त्व भी नहीं समझता था। उसे न तो मनुष्य के साथ साहचर्य या मित्रता स्थापित करना पसन्द नहीं था और न ही उसे किसी से प्यार या लगाव था। वह स्वयं को श्रेष्ठ समझता था और अपने सामने सभी को हीन मानता था। रोलिंग ने यह भी लिखा है कि वह " वास्तव में अविश्वसनीय ढंग से ताकत का भूखा, नस्लवादी" था। अगर वह ख्वाइश दर्पण में देखता तो वह स्वयं को "सर्वशक्तिमान और अविनाशी" के रूप में देखता जैसा वह चाहता था।