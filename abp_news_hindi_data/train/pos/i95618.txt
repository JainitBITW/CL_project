जौफ़ प्रान्त की सीमा जोर्डन से लगती है और इसे किसी ज़माने में ब्रिटेन के प्रधान मंत्री विंस्टन चर्चिल ने निर्धारित किया था। इस सीमा के आकार में एक बड़ा-सा त्रिकोण-रुपी झटका है जिसे अक्सर 'विंस्टन की हिचकी' कहा जाता है। इसपर यह मज़ाकिया कहानी बताई जाती है कि इस सरहद को नक़्शे पर खींचने से पहले चर्चिल ने दोपहर में बहुत खाना खाया था। लकीर खींचते हुए उन्हें हिचकी आई और हाथ अचानक हिल गया।