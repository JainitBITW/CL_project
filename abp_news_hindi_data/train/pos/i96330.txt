मध्यकाल में ख़ीवा अपने दासों के बाज़ार के लिए प्रसिद्ध था जहाँ मनुष्यों को खरीदा-बेचा जाता था। अक्सर यहाँ ईरानी और रूसी लोग बेचे जाते थे। अक्सर कुछ तुर्कमान क़बीलों में यह प्रथा बन गई थी कि वह फ़सलें कटते ही पड़ोसी ईरान की बस्तियों में जाकर ज़बरदस्ती लोग लाकर उन्हें ख़ीवा में बेच देते थे। रूस ने जब ख़ीवा पर क़ब्ज़ा करने के प्रयास शुरू किये तो उसने इस दास-प्रथा को ख़त्म करने को भी अपने एक मुख्य उद्देश्य बताया।