कुमारपाल चौलुक्य राजवंश का राजा था। इनके राज्य की राजधानी गुजरात के अनहिलवाडा में थी। कुछ विद्वानों के अनुसार इनका जन्म विक्रम संवत 1149 में, राज्याभिषेक 1199 में और मृत्यु 1230 में हुई। ईस्वी संवत के अनुसार उनका राज्य 1130 से 1140 माना जाता है। तदनुसार उनके जन्म का समय ईसा के पश्चात 1142 से 1172 तक सिद्ध किया गया है। पालवंश के राजा भारतीय संस्कृति, साहित्य और कला के विकास के लिए जाने जाते हैं। इस परंपरा का पालन करते हुए कुमारपाल ने भी शास्त्रों के उद्वार के लिये अनेक पुस्तक भंडारों की स्थापना की, हजारों मंदिरों का जीर्णोद्धार किया और नये मंदिर बनवाकर भूमि को अलंकृत किया। उसको वीरावल के प्रसिद्ध सोमनाथ मंदिर का जीर्णोद्धारकर्ता भी माना गया है। उसने जिन मंदिरों का निर्माण किया उनमें 1221 में निर्मित गुजरात का तरंगा मंदिर, भगवान शांतिनाथ का मंदिर तथा श्री तलज तीर्थ प्रसिद्ध है।