यद्यपि सिंगल्स में भी वे सफल रहीं और वर्ष 2000 में दुनिया के नम्बर 8 पर जा पहुंची, पर कोर्निकोवा की खासियत डबल्स ही रही, जहां वे दुनिया की पहले नम्बर की खिलाड़ी रहीं। मार्टिना हिंगिस की जोड़ी के साथ उन्होंने वर्ष 1999 तथा 2002 में ऑर्स्टेलिया में ग्रैंड स्लैम का खिताब हासिल किया। कोर्निकोवा का पेशेवर टेनिस करियर पिछ्ले कुछ सालों से धीमा रहा है और रीढ़ एवं स्पाइनल की गंभीर समस्याओं के कारण संभवतः समाप्त ही हो चला है। वर्तमान में वे फ्लोरिडा के मियामी तट पर रहती हैं तथा कभी-कभी प्रदर्शनियों एवं वर्ल्ड टेनिस टीम के सेंट लुईस एसेस के लिए खेलती हैं।