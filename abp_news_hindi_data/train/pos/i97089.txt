वर्ष 2003 के बाद से कोर्निकोवा ने डबल्यूटीए टूअर नहीं खेला पर वे चेरिटेबल कार्यों के लिए अभी भी प्रदर्शनी मैच खेल रही हैं। 2004 के उत्तरार्ध में उन्होंने एल्टन जॉन तथा अपनी साथी टेनिस खिलाड़ी सेरेना विलियम एवं एंडी रॉडिक द्वारा आयोजित तीन इवेन्टों में हिस्सा लिया। जनवरी 2005 में उन्होंने इंडियन ओशन सुनामी के डबल्स चैरिटी इवेन्ट में जॉन मैकएनोर, एंडी रॉडिक तथा क्रिस एवर्ट के साथ भाग लिया। नवम्बर 2005 में उन्होंने मार्टिना हिंगिस के साथ जोड़ी बनाकर चैरिटी हेतु डबल्यूटीटी फाइनल्स में लिजा रेमंड तथा सामंथा स्टोसर के साथ मुकाबला किया। कोर्निकोवा वर्ल्ड टीम टेनिस ) में सेंट लुईस एसेस की सदस्य भी रहीं, जहां वे केवल डबल्स में खेलती थीं।