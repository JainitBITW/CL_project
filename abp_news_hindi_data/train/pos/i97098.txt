कोर्निकोवा ने 2001 के उत्तरार्ध में पॉप स्टार एनरिक इग्लेसियस के साथ मिलना-जुलना शुरु किया और 2003 में तथा फिर 2005 में यह अफवाह उड़ी कि दोनों ने शादी कर ली है। कोर्निकोवा प्रत्यक्ष तथा अप्रत्यक्ष रूप से निरंतर अपने व्यक्तिगत संबंधों के बारे में इन्कार करती रहीं। पर मई 2007 में एनरिक इग्लेसियस को न्यूयॉर्क सन में यह कहते हुए रेखांकित किया गया कि कोर्निकोवा के साथ शादी कर घर बसाने का उनका कोई इरादा नहीं है क्योंकि उनका संबद्ध विच्छेद हो चुका है। गायक ने बाद में “तलाक” या अलगाव के इस अफवाह को खारिज कर दिया। जून 2008 को इग्लेसियस ने डेली स्टार को कहा कि उन्होंने कोर्निकोवा से पिछ्ले साल शादी की थी और अब वे दोनों अलग हो चुके हैं। हालांकि इसके बाद एनरिक ने एक साक्षात्कार में कहा कि यह एक मजाक था और वे अभी भी पूरी तरह से साथ हैं।