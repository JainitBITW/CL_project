यह व्यापर 1940 में सैन बर्नार्डिनो, कैलिफोर्निया में रिचर्ड और मौरिस मैकडॉनल्ड नामक भाइयों द्वारा खोले गए रेस्तरां के साथ आरंभ हुआ था। 1948 में उनके द्वारा आरंभ किये गए "स्पीडी सर्विस सिस्टम" ने आधुनिक फास्ट-फ़ूड रेस्तरां की नींव रखी थी। मैकडॉनल्ड्स का मूल शुभंकर, हैमबर्गर के आकार वाले सिर पर शेफ की टोपी पहने हुए एक आदमी था, जिसका नाम "स्पीडी" था। स्पीडी को अंततः रोनाल्ड मैकडॉनल्ड द्वारा 1967 में बदल दिया गया, जब कंपनी ने फूले हुए पैरों वाली पोषक पहने जोकर जैसे आदमी के रूप में अपना पहला यू.एस. ट्रेडमार्क दर्ज किया।