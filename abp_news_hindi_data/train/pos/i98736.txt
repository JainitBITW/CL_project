जून 2009 में केएमपी एक्सप्रेसवेज लिमिटेड ने इस परियोजना पर काम करना शुरू कर दिया। जून 2012 में, परियोजना की समय सीमा बढ़ा कर मई 2013 तय की गई थी। बार-बार हो रहे विलंब के कारण हरियाणा सरकार ने केएमपी एक्सप्रेसवे का अनुबंध समाप्त कर दिया और फिर उधारदाताओं को 1,300 करोड़ रुपए की राशि का भुगतान भी किया। जनवरी 2015 में भारत के सर्वोच्च न्यायालय के हस्तक्षेप के बाद, परियोजना को पुनर्जीवित किया गया और नये सिरे से बोलियां आमंत्रित की गईं। इस बार इसे छह लेन चौड़ा करने का निर्णय लिया गया। 