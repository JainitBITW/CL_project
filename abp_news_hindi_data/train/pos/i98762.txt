यह स्मारक 6.5 हेक्टेयर में फैला हुआ है। 1892 में शाह आगा खां तृतीय ने इसे बनवाया था। 1956 तक यह भवन उनका महल रहा। 1969 में, आगा खां चतुर्थ ने इसे भारत सरकार को दान दे दिया था। महात्मा गांधी की पत्नी कस्तूरबा गांधी और महात्मा जी के सचिव महादेवभाई देसाई 2 साल तक यहां रहे और इसी प्रवास के दौरान उनकी मृत्यु हुई थी। उनकी अस्थियां स्मारक के बागीचे में रखी गई हैं। गांधी जी के जीवन पर एक फोटो-प्रदर्शनी और उनकी व्यक्तिगत उपयोग की वस्तुएं जैसे उनकी चप्पलें और चश्मे यहां रखे गए हैं।