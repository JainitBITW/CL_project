स्टार्च वनस्पतियों में व्यापक रूप से पाया जाने वाला एक पॉलिमर है। इसके उत्पादन के लिये प्रयुक्त मुख्य फसलों में आलू, मक्का और चावल शामिल हैं। इन सभी पौधों में स्टार्च कणों के रूप में उत्पन्न होता है, जो आकार और संरचना में हर पौधे में भिन्न हो सकते हैं। मोटे तौर पर कण का करीब 20 भार% अमाइलोज नामक रेखाकार पॉलिमर होता है और शेष भाग शाखित पॉलिमर अमाइलोपेक्टिन होता है। अमाइलोज स्फटिकीय होता है और उसका औसत अणुभार 500,000 तक हो सकता है, लेकिन वह उबलते हुए पानी में घुलनशील होता है। अमाइलोपेक्टिन उबलते पानी में अघुलनशील होता है, लेकिन खाद्यपदार्थों में प्रयोग के समय दोनों अंश एंजाइमों द्वारा एसिटाल जोड़ पर आसानी से जल-विच्छेदित कर दिये जाते हैं।