कुछ फफूंद ऐसे एंजाइमों का स्राव कर सकते हैं जो स्वयं सेलूलोज या सेलूलोज के एंजाइमी जल-विच्छेदन से उत्पन्न कम अणुभार वाले आलिगोमरों की आक्सीकरण प्रतिक्रियाओं को उत्प्रेरित कर सकते हैं। इनमें से, पराक्सिडेज़ सेलूलोज की सी2-सी3 स्थितियों पर मुक्त मूलक आक्रमण के लिये हाइड्रोजन पराक्साइड उपलब्ध करके एल्डीहाइड सेलूलोज बनाते हैं, जो बहुत प्रतिक्रियाशील होते हैं और जल-विच्छेदित होकर कम अणुभार वाले अंश बनाते हैं। बैक्टीरिया भी एंजाइमों का स्राव करते हैं, जिनमें से कुछ ऐसे यौगिकों का निर्माण करते हैं जो सेलूलोज को संयुक्त रूप से अवक्रमित करके कार्बोहाइड्रेट पोषक बनाते हैं, जिनका प्रयोग सूक्ष्मजीवी जीवित रहने के लिये करते हैं।