वायु युक्त मिट्टी के वातावरणों में साधारणतः आपस में सौहार्द रूप से कार्य करने वाले अनेक भिन्न प्रकार के अवक्रमक बैक्टीरिया और फफूंद बड़ी तादाद में पाए जाते हैं। प्राथमिक सूक्ष्मजीवी सेलूलोज को ग्लुकोज और सेलोडेक्स्ट्रिनों में अवक्रमित करते हैं, जिसके एक भाग को वे स्वयं उपयोग में लाते हैं और द्वितीयक सूक्ष्मजीवी एंजाइमों द्वारा सेलोडेक्स्ट्रिनों को ग्लुकोज में अवक्रमित करके उसका उपभोग करते हैं। ग्लुकोज का उपभोग करके वे प्राथमिक सूक्ष्मजीवियों के विकास में सहायता करते हैं, क्यौंकि वे सेलोडेक्स्ट्रिनों के जमाव को रोकते हैं, जो कि वातावरण में अधिक मात्रा में होने पर ग्लुकानेजों का प्रतिरोध कर सकते हैं। वायु युक्त जैव अवक्रमण के अंतिम उत्पादन अंततः CO2 और जल होते हैं। 