काइटिन केकड़ों, लॉबस्टरों, श्रिम्प और कीटों के खोलों में पाया जाने वाला एक महाअणु है। काइटिन को काइटिनेज द्वारा अवक्रमित किया जा सकता है। काइटिन तंतुओं का प्रयोग कृत्रिम त्वचा और अवशोषी टांके बनाने में किया जाता है। अपने मूल रूप में काइटिन अघुलनशील होता है, लेकिन उसका आंशिक रूप से डीएसिटिलीकृत प्रकार, काइटोसान घुलनशील होता है। ये पदार्थ जैवसंगत होते हैं और इनमें सूक्ष्मजीवाणुनिरोधक गुण और भारी धातु आयनों को अवशोषित करने की क्षमता होती है। इनके जल-संग्रही और नमीकरण गुणों के कारण ये कास्मेटिक उद्योग में भी उपयोगी हैं। काइटिन और काइटोसान को वाहकों के रूप में प्रयोग करके एक जल-घुलनशील प्रोड्रग का संश्लेषण किया गया है। विभिन्न रसायनिक और जीववैज्ञानिक गुणों वाले संशोधित काइटोसान तैयार किये गए हैं। उदा. कास्मेटिकों और घावों के उपचार में प्रयोग के लिये एन-कार्बाक्सीमिथाइलकाइटोसान और एन-कार्बाक्सीबुटाइलकाइटोसान तैयार किये गए हैं। 