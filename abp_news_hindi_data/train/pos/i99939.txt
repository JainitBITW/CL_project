स्कैनिंग इलेक्ट्रान माइक्रोस्कोपी से देखा गया है कि आंशिक ऱूप से स्फटिक पॉलिकैप्रोलैक्टोन फिल्म का तंतुमय फफूंदी द्वारा अवक्रमण विशेष तरीके से होता है, जिसमें अस्फटिक भाग स्फटिक भागों से पहले अवक्रमित होते हैं। सूक्ष्मजीवाणु चुनिंदा अवक्रमण के लिये जिम्मेदार बाह्यकोशिकीय एंजाइमों का उत्पादन करते हैं। यह चुनिंदापन अस्फटिक भागों की कम नियमित व्यवस्था के कारण संभव है, जिससे एजाइमों की पॉलिमर श्रंखलाओं में पहुंच आसान हो जाती है। स्फटिकों के आकार और संख्या का अस्फटिक भागों की श्रंखला की गतिशीलता पर बड़ा असर होता है और इस तरह अवक्रमण की दर प्रभावित होती है। ऐसा अवक्रमण पर खिंचाव द्वारा दिशा के परिवर्तन के प्रभावों के अध्ययन से सिद्ध किया गया है। 