पॉलिमरिक पदार्थों के औषधि प्रतिपादन उपकरणों की तरह प्रयोग का एक नया आयाम है, तंत्र में जैवअवक्रमणता को शामिल करना. कई संश्लेषित और प्राकृतिक पदार्थों सहित अनेक अवक्रमण-योग्य पॉलिमर इसके लिये उपयोगी हो सकते हैं। चिकित्साशास्त्र में जानबूझ कर अवक्रमित किये जाने वाले पॉलिमरों के प्रयोग से औषधि प्रतिपादन तंत्रों में नई पद्धतियों को प्रमुखता मिली है। औषधि प्रतिपादन के पारम्परिक तरीकों, जैसे गोलियों या इंजेक्शन की सीमाएं अच्छी तरह से ज्ञात हैं। एक खुराक के लगाने से उसके प्लाज्मा स्तर बढ़ जाते हैं, लेकिन ये दवा के चयापचय के साथ ही तेजी से कम हो जाते हैं और जल्दी ही उपचार के लिये आवश्यक स्तरों से नीचे चले जाते हैं। अगली खुराक फिर प्लाज्मा-स्तरों को बढ़ाती है और एक चक्रनुमा ढांचा बन जाता है, जिससे अधिकांश औषधि प्लाज्मा स्तर संभवतः अपेक्षित दायरे के बाहर रहते हैं। इसके अलावा, औषधि सामान्यतः सारे शरीर में प्रवेश कर जाती है और उस जगह पर नहीं पहुंचती जहां उसकी जरूरत होती है। 